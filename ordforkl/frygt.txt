$Frygt:$ Det hebraiske verbum *yrʔ* og beslægtede ord bruges om at frygte for nogen ({H: 1 Mos 32,12}) og dermed også mere generelt om at blive bange ({H: 1 Mos 3,10; 15,1}). Når det bruges om Gud, handler det om at tilbede ham i gudsfrygt ({H: 1 Mos 22,12}), og denne betydning af ordet kan oversættes med >>frygte i tro<<. Denne tilbedelse kan også referere til at øve gudsfrygt ved helligdommen ({H: 3 Mos 19,30}), men den kan også rettes mod dyrkelse af andre guder ({H: 2 Kong 17,7}). Afledt heraf kan det bruges om at vise sine forældre ære ({H: 3 Mos 19,3}). Det bruges om Gud ({H: 2 Mos 15,11}) og hans handlinger ({H: 2 Sam 7,23}), men også om den frygtelige ørken ({H: 5 Mos 1,19}). 
