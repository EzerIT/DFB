$Sheol:$ Hebraisk *šᵊʔôl* bruges i Det Gamle Testamente om de dødes verden, graven, døden og dødsfare. De dødes verden skildres eksempelvis i {H: Es 14,13-15}, mens det i {H: Es 14,11} er graven med ormene. Synderne går til de dødes rige ({H: Job 24,19}), Helvede, mens de gudfrygtige forventer at blive udfriet derfra ({H: Sl 49,16}), så de fortsat kan være hos Herren ({H: Sl 73,23-26}) og se ham ({H: Sl 16,11; 17,15}). De er sammen med fædrene ({H: 1 Mos 25,8. 4 Mos 20,26; 27,13b. 5 Mos 27,13; 31,2; 32,50}); de hviler eller sover ({H: Sl 14,13; 17,16}) og har fred ({H: 2 Kong 22,20}), modsat de ugudeliges evige pine ({H: Es 66,24. Mark 9,43-44}). Samtidskulturens forståelse af underverdenen som en tavs skyggetilværelse findes lejlighedsvis i Det Gamle Testamente, men ofte som et billede på den mistrøstige tilstand i Helvede. I moderne tid bruges >>dødsrige<< ofte om en mellemtilstand, der måske kan være inddelt i to afdelinger, og nogle forbinder det med en renselse som i skærsilden. 
