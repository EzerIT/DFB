$Sjæl:$ Hebraisk *nefeš* bruges fysisk om strube ({H: Es 5,14; Ordspr 23,2}) og hals ({H: Sl 105,18}) og den dertil knyttede ånde ({H: Job 41,13}) og åndedrættet ({H: 1 Mos 1,20}). I bredere forstand bruges det om liv ({H: 1 Mos 9,4-5}) og levende væsener som dyr ({H: 1 Mos 1,20}) og mennesket ({H: 1 Mos 2,7}), og således om person ({H: 1 Mos 36,6}), inklusiv en husslave ({H: 1 Mos 12,5}). Dermed kan det bruges om individet (= jeg), og det en person kan gøre ved sig selv, så som at holde af sig selv ({H: 1 Sam 18,3}) eller ydmyge sig selv ({H: 4 Mos 30,14}). Sjælen kan være center for følelser som kærlighed ({H: Højs 1,7}), lyst ({H: Hos 4,8}), grådighed ({H: Ordspr 23,2}) og lovprisning, og det er kan være en sindstilstand ({H: 2 Mos 23,9}). Det bruges om en afdød ({H: 4 Mos 6,6.11}), men ikke om en udødelig sjæl. 
