<p>$Mål og vægt i det Gamle Testamente:$</p>

<p>Der hersker stor usikkerhed omkring den præcise størrelse af mange af de mål der angives i
Bibelen. Forskellige kilder er uenige om de præcise størrelser, og flere af målene ændrede størrelse
over tid og fra sted til sted. Det er således ikke rimeligt at forvente at »en sea fint mel« var det
samme for Abraham og Sara ({H: 1 Mos 18,6}) som for Elisa ({H: 2 Kong 7,1}), mere end tusind år senere.
Specielt efter jødernes eksil i Babylon (587-539 f.Kr.) skete der store ændringer i målenes
størrelse.</p>

<p>Der er særlig grund til at være skeptisk over for meget præcise tal. Visse bibelkommentarer
angiver for eksempel at en *hin* var 6,07 liter. En sådan præcision er der intet belæg for. Vi må
nøjes med en angivelse som »ca. 6 liter«.</p>

<p>Nedenstående oplysninger skal derfor betragtes med en del skepsis.</p>


<h4>Længdemål</h4>

<div class="table-responsive">
  <table class="table table-striped">
    <tr><th>I Den Frie Bibel</th><th>Eksempel</th><th>Hebraisk</th><th>Omtrentligt moderne mål</th></tr>
    <tr><td>finger</td><td>{H: Jer 52,21}</td><td>*ʔeṣbaʕ*</td><td>2 cm</td></tr>
    <tr><td>håndsbredde</td><td>{H: 2 Mos 25,25}</td><td>*ṭōfaḥ*</td><td>8 cm</td></tr>
    <tr><td>fingerspand</td><td>{H: 2 Mos 28,16}</td><td>*zeret*</td><td>22 cm</td></tr>
    <tr><td>alen</td><td>Kun i&nbsp;{H: Dom 3,16}</td><td>*gōmed*</td><td>30 cm</td></tr>
    <tr><td>alen</td><td>{H: 2 Mos 25,10}</td><td>*ʔammāʰ*</td><td>45-52 cm</td></tr>
  </table>
</div>


<h4>Flademål</h4>

<div class="table-responsive">
  <table class="table table-striped">
    <tr><th>I Den Frie Bibel</th><th>Eksempel</th><th>Hebraisk</th><th>Omtrentligt moderne mål</th></tr>
    <tr><td>spand</td><td>{H: Es 5,10}</td><td>*ṣemed*</td><td>Det areal som et spand okser kan pløje på
    en dag. (Angives visse steder som ca. 1600 m².)</td></tr>
  </table>
</div>
  
<h4>Rummål</h4>

<p>Der er speciel stor usikkerhed om disse mål, og forskellige opslagsværker er meget uenige om
  rummålenes størrelser. Nedenstående tal er taget fra Russel Fullers meget grundige artikel nr. 406 i
  W.&nbsp;A.&nbsp;VanGemeren (red.), *New International Dictionary of the Old Testament Theology and Exegesis*,
  vol. 1 (1996), side 382-388.</p>


<div class="table-responsive">
  <table class="table table-striped">
    <tr><th>I Den Frie Bibel</th><th>Eksempel</th><th>Hebraisk</th><th colspan="2">Omtrentligt moderne mål</th></tr>
    <tr><th></th><th></th><th></th><th>Før eksilet</th><th>Efter eksilet</th></tr>
    <tr><td>log</td><td>{H: 3 Mos 14,10}</td><td>*lōg*</td><td>31 cL</td><td>50 cL</td></tr>
    <tr><td>kab</td><td>{H: 2 Kong 6,25}</td><td>*qav*</td><td>56 cL</td><td>2 L</td></tr>
    <tr><td>omer</td><td>{H: 2 Mos 16,16}</td><td>*ʕōmer*</td><td>1 L</td><td>3,6 L</td></tr>
    <tr><td>hin</td><td>{H: 2 Mos 29,40}</td><td>*hîn*</td><td>3,7 L</td><td>6 L</td></tr>
    <tr><td>sea</td><td>{H: 1 Mos 18,6}</td><td>*sᵊʔāʰ*</td><td>3,3 L</td><td>12 L</td></tr>
    <tr><td>efa</td><td>{H: 4 Mos 28,5}</td><td>*ʔêfāʰ*</td><td>10 L</td><td>36 L</td></tr>
    <tr><td>bat</td><td>{H: Es 5,10}</td><td>*bat*</td><td>22 L</td><td>36 L</td></tr>
    <tr><td>letek</td><td>{H: Hos 3,2}</td><td>*lētex*</td><td>50 L</td><td>180 L</td></tr>
    <tr><td>homer</td><td>{H: 4 Mos 11,32}</td><td>*ḥōmer*</td><td>100 L</td><td>360 L</td></tr>
    <tr><td>kor</td><td>{H: 1 Kong 5,2}</td><td>*kōr*</td><td>100 L</td><td>360 L</td></tr>
  </table>
</div>

<h4>Vægt</h4>

<div class="table-responsive">
  <table class="table table-striped">
    <tr><th>I Den Frie Bibel</th><th>Eksempel</th><th>Hebraisk</th><th>Omtrentligt moderne mål</th></tr>
    <tr><td>gera</td><td>{H: 2 Mos 30,13}</td><td>*gērāʰ*</td><td>0,6 g</td></tr>
    <tr><td>beka</td><td>{H: 2 Mos 38,26}</td><td>*beqaʕ*</td><td>6 g</td></tr>
    <tr><td>pim</td><td>{H: 1 Sam 13,21}</td><td>*pîm*</td><td>8 g</td></tr>
    <tr><td>sekel</td><td>{H: 2 Mos 38,25}</td><td>*šeqel*</td><td>11 g</td></tr>
    <tr><td>mina</td><td>{H: Ez 45,12}</td><td>*māneʰ*</td><td>570 g</td></tr>
    <tr><td>talent</td><td>{H: 2 Mos 25,39}</td><td>*kikkār*</td><td>34 kg (varierede meget)</td></tr>
    <tr><td>kesita</td><td>{H: 1 Mos 33,19}</td><td>*qᵊśîṭāʰ*</td><td>Ukendt</td></tr>
  </table>
</div>
