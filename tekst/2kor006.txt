!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Paulus' Andet Brev til Korintherne, kapitel 6===


==Guds tjenere==

v1 Men som hans medarbejdere formaner vi så det ikke er forgæves at I har modtaget Guds nåde, v2 for han siger:

>>Jeg har hørt dig i en gunstig tid,

og jeg har hjulpet dig på frelsens dag.<<

Se, nu er det en gunstig tid, se, nu er det frelsens dag. v3 I intet giver vi anledning til fald for at tjenesten ikke skal blive spottet, v4 men i alt anbefaler vi os som Guds tjenere, ved stor udholdenhed, under trængsel, i nød, i angst, v5 i pine, i fængsel, i uroligheder, under besvær, i søvnløse nætter, i sult, v6 ved renhed, ved kundskab, ved tålmodighed, ved godhed, ved Helligånden, ved oprigtig kærlighed, v7 ved sandhedens ord, ved Guds kraft, ved retfærdighedens våben til angreb og forsvar, v8 ved ære og vanære, under dårligt rygte og godt rygte, som bedragere og sandfærdige, v9 som ukendte og velkendte, som døende og se, vi lever, som tugtede, men ikke udleverede til døden, v10 som bedrøvede, men altid glade, som fattige som gør mange rige, og som de der intet har, og som ejer alt.

v11 Vi har talt åbent til jer, korintere, vores hjerte er åbent, v12 I har ikke snæver plads i os, men I har snæver plads i jeres hjerter, v13 men som gengæld – jeg taler til jer som til mine børn – skal også I åbne jer.

==Guds tempel==

v14 Gå ikke i spænd{T: Ordret: >>Træk ikke i ulige åg med<<.} med vantro, for hvad har retfærdighed fælles med lovløshed, eller hvad har lys fælles med mørke? v15 Og hvilken enighed er der mellem Kristus og Beliar, eller hvilken del har troende fælles med vantro? v16 Hvilken overensstemmelse er der mellem Guds tempel og afguderne? For vi er den levende Guds tempel som Gud har sagt:

>>Jeg vil bo og vandre blandt dem,

og jeg være deres Gud, og de skal være mit folk.

v17 Derfor, drag ud fra dem

og skil jer ud, siger Herren,

og rør ikke noget urent,

og jeg vil tage imod jer,

v18 og jeg være jeres far,

og I skal være mine sønner og døtre,

siger Herren den Almægtige<<


