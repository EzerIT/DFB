!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 09.01.2024>!!
===Esajas' Bog, kapitel 53===

v1 Hvem troede det budskab vi fik? 

Og for hvem blev HERRENS arm åbenbaret?

v2 Han skød frem som en spire for hans ansigt 

og som et rodskud af tør jord, 

han havde ingen skikkelse og ingen herlighed 

så vi så på ham, 

og ikke et udseende så vi begærede ham.

v3 Han var foragtet og undgået af mennesker, 

en smerternes mand, kendt med sygdom, 

og som en{T: Ordret: >>som noget<<.} man skjuler ansigtet for, 

foragtet, og vi regnede ham ikke for noget.

***

v4 Men: Vores sygdomme tog han på sig, 

og vores smerter – dem bar han; 

men vi anså ham for ramt, 

slået af Gud og plaget.

v5 Men han blev gennemboret for vores overtrædelser 

og knust for vores synder; 

straffen blev lagt på ham for at vi kan få fred,{T: Ordret: >>vores freds straf kom på ham<<.} 

og ved hans sår har vi fået helbredelse.

v6 Vi flakkede alle om som får, 

vi vendte os hver sin vej; 

men HERREN lod ham ramme

med vores alles skyld.

v7 Han blev mishandlet, men han ydmygede sig{T: Kan også oversættes: >>og han blev ydmyget,<<. I så fald skal første ord i næste sætning være >>men<<, ikke >>og<<.} 

og åbnede ikke sin mund, 

som et lam der føres til slagtningen, 

og som et får der er stumt over for dem der klipper det; 

og han åbnede ikke sin mund.

v8 Fra trængsel{T: Kan muligvis oversættes: >>fængsel<<.} og fra dom blev han taget bort, 

og i hans samtid{T: Kan også oversættes: >>slægt<<.} – hvem vil tænke på,{T: Kan muligvis også oversættes: >>vil tænke på hans slægt? For han blev revet …<<.} 

da han blev revet bort fra de levendes land, 

at han blev ramt af plage for mit folks synd?

v9 Man gav ham hans grav hos forbrydere 

og hos en rig i hans død, 

selvom han ikke havde gjort uret, 

og der ikke var bedrag i hans mund.

***

v10 Men HERREN ville knuse ham, han gjorde ham syg. 

Når hans sjæl har bragt et skyldoffer, 

skal han se afkom og leve længe,{T: Ordret: >>forlænge sine dage<<.} 

og HERRENS gode vilje{T: Kan også oversættes: >>HERRENS anliggende<<.} skal lykkes ved hans hånd. 

v11 For i sin sjæls møje skal han se det,{T: Mange oversættere vælger med Septuaginta i stedet for det underforståede >>det<< at indsætte ordet: >>lys<<.} han skal mættes; 

ved sin kundskab skal min retfærdige tjener gøre de mange retfærdige; 

og han skal bære deres synder.

v12 Derfor vil jeg give ham del blandt de store, 

og med mægtige skal han dele bytte 

fordi han hengav{T: Ordret: >>udgød<<.} sin sjæl til døden 

og blev regnet blandt overtrædere;{T: Kan også oversættes: >>frafaldne (fra Gud)<<.} 

ja, han bar manges synd, 

og han skal gå i forbøn for{T: Kan også oversættes: >>træde i stedet for<<.} overtrædere.


