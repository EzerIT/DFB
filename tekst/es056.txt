!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Esajas' Bog, kapitel 56===

==Templet – et bedehus for alle mennesker==

v1 Sådan siger JHVH: 

>>Hold jer til ret og øv retfærdighed; 

for min frelse er nær ved at komme 

og min retfærdighed ved at åbenbares.<<

v2 Lykkeligt{T: Kan også oversættes: >>saligt<<.} er et menneske der gør det, 

og et menneskebarn der holder fast ved det, 

den der holder sabbatten uden at vanhellige den, 

og holder sin hånd fra at gøre noget ondt.

***

v3 Og den fremmede{T: Ordret: >>fremmedhedens søn<<.} der har sluttet sig til JHVH, 

skal ikke tale og sige: 

>>JHVH vil helt sikkert skille mig ud fra sit folk;<< 

og den kastrerede skal ikke sige: 

>>Se, jeg er et vissent træ.<<

***

v4 For sådan siger JHVH: 

Til eunukkerne 

der vil holde mine sabbatter 

og vælger det der behager mig, 

og holder fast ved min pagt,

v5 til dem giver jeg i mit hus 

og inden for mine mure et mindesmærke{T: Kan også oversættes: >>hånd<<.} og et navn, 

bedre end sønner og end døtre; 

jeg vil give ham{T: De gamle oversættelser har: >>dem<<.} et evigt navn 

der ikke skal udslettes.

***

v6 Og de fremmede{T: Ordret: >>fremmedhedens sønner<<.} 

der har sluttet sig 

til JHVH for at tjene ham 

og for at elske JHVHs navn, 

for at være tjenere for ham, 

enhver der holder sabbat uden at vanhellige den, 

og de der holder fast ved min pagt,

v7 dem fører jeg til mit hellige bjerg 

og glæder dem i mit bedehus; 

deres brændofre og deres slagtofre 

skal være til behag på mit alter; 

for mit hus skal kaldes et bedehus for alle folkeslagene.

v8 Et udsagn fra Herren JHVH, 

der samler Israels fordrevne: 

Jeg vil samle endnu flere hos ham 

oven i dem der allerede er samlet hos ham.


==Fjenderne skal straffe de troløse ledere==

v9 Alle markens dyr! 

Kom for at æde, 

alle dyr i skoven!

v10 Hans vægtere er blinde, 

de ved alle ingenting, 

de er alle stumme hunde 

der ikke kan gø; 

drømmende, liggende, 

de elsker at slumre.

v11 Og hundene er grådige, 

de kender ikke til mæthed; 

og de er hyrder 

der ikke kender til indsigt; 

de vender sig alle hver sin vej, 

enhver til sin fordel, 

den ene som den anden.{T: Ordret: >>fra hans grænse<<, oftest oversat: >>i hele 
sin udstrækning<< eller: >>den ene som den anden<<. En del fortolkere og oversættere stryger denne linje.}

v12 >>Kom, lad mig hente vin, 

og lad os svire i stærk drik! 

Og dagen i morgen skal blive ligesom denne, 

Stor, overdådig!<<


