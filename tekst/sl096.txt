!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 96===

==Opfordring til lovsang==
v1 Syng for HERREN en ny sang,

syng for HERREN hele jorden!

v2 Syng for HERREN, pris{T: Kan også oversættes: >>velsign<<.} hans navn,

forkynd fra dag til dag hans frelse!

v3 Fortæl om hans herlighed blandt folkene,

blandt alle folkeslagene om hans undere.

==For Gud er stor==
v4 For HERREN er stor og højt lovprist,

han er frygtindgydende overfor alle guder.

v5 For alle folkeslagenes guder er tomme afguder,{T: Grundteksten har blot et ord, der betegner >>afguder<<, men i sammenhængen ligger der vægt på deres intethed og totale afmagt.}

men HERREN har skabt himlen.

v6 Højhed og pragt er for hans ansigt,

magt og herlighed i hans helligdom.

==Opfordring til tilbedelse==
v7 Giv HERREN, I folkeslagenes slægter,

giv HERREN ære og magt!

v8 Giv HERREN hans navns ære,

frembær offergaver og kom til hans forgårde!

v9 Kast jer ned for HERREN i hellig klædning,{E: Grundtekstens *hᵃdārāh* er omdiskuteret. Det er blevet oversat >>smykke, skrud, åbenbaring, tilsynekomst, majestæt<<.}

skælv for hans ansigt hele jorden!

v10 Sig blandt folkene: >>HERREN er konge!<<

Ja, jorden er grundfæstet, den skal ikke rokkes.

Han skal dømme folkene med retskaffenhed.

==Opfordring til jubel==
v11 Himlen skal glæde sig, og jorden skal juble,

havet og dets fylde skal larme,

v12 mark og alt hvad der er derpå, skal fryde sig, 

da skal alle skovens træer juble

v13 for HERRENS ansigt; for han kommer,

for han kommer for at dømme jorden;

han skal dømme verden med retfærdighed

og folkeslagene med sin sandhed.{T: Kan også oversættes: >>trofasthed<<.}



