!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 10.08.2016>!!

===Esajas' Bog, kapitel 15===

==Esajas profeterer om ødelæggelsen af Moab og om dens elendighed.==

v1 Profeti imod Moab. I den nat da Ar-Moab blev ødelagt, gik det til grunde; i den nat da Kir-Moab blev ødelagt, gik det til grunde.
v2 Man går op til afgudshuset og til Dibon, til højene for at græde; på Nebo og på Medeba hyler Moab, hvert hoved dér er skaldet, hvert skæg barberet af.
v3 På gaderne dér binder de sæk om sig, på tagene og på gaderne dér hyler de alle sammen og flyder hen i gråd.
v4 Og Hesbon og Eleale råber, deres stemme høres lige til Jahaz; derfor skriger de bevæbnede mænd i Moab, hver sjæl er modløs.
v5 Mit hjerte råber over Moab, dets flygtninge søger helt til Zoar, til Eglath-Selisia; for man går op ad Lukits skråning med gråd, og på vejen til Horonaim udstøder man et fortvivlelsens skrig.
v6 For Nimris vande bliver til ørken, for urterne er tørret ud, græsset er væk, der er intet grønt.
v7 Derfor bærer de levningen af det de har samlet sig, og det de har lagt til side, over pilebækken.
v8 For skriget rækker ud over hele Moabs land, dets jamren når lige til Eglajim og dets hyl til Beer-Elim.
v9 For Dimons vande er fulde af blod, og jeg vil lade endnu mere komme over Dimon; jeg vil sende en løve over dem der er undsluppet fra Moab, og over dem der er blevet tilbage i landet.
