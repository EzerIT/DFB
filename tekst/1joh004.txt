!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 15.08.2024>!!

===Johannes' Første Brev, kapitel 4===


==Guds Ånd og Antikrists ånd==

v1 Elskede, I skal ikke tro enhver ånd, men prøv ånderne, om de er af Gud, for mange falske profeter er gået ud i verden. v2 I dette kender I Guds Ånd: Enhver Ånd, som bekender Jesus som Kristus kommet som menneske {T: Ordret: >>i kødet<<}, er af Gud, v3 og enhver ånd som ikke bekender denne Jesus, er ikke af Gud, men dette er Antikrists ånd, som I har hørt kommer, og den er allerede nu i verden. v4 Børn, I er af Gud, og I har sejret over dem, for han som er i jer, er større end han som er i verden. v5 De er af verden, derfor taler de af verden, og verden hører dem. v6 Vi er af Gud, og den som kender Gud, hører os. Deraf kender vi sandhedens Ånd og vildfarelsens ånd.

==Guds kærlighed==

v7 Elskede, lad os elske hinanden,

for kærligheden er af Gud,

og enhver som elsker, er blevet født af Gud

og kender Gud.

v8 Den som ikke elsker, har ikke kendt Gud,

for Gud er kærlighed.

v9 I dette er Guds kærlighed blevet åbenbaret blandt os,

at Gud har sendt sin eneste søn, 

til verden for at vi skulle leve ved ham.

v10 I dette består kærligheden,

ikke i at vi har elsket Gud,

men i at han har elsket os

og sendt sin søn 

som soning for vores synder.

v11 Elskede, når Gud har elsket os på den måde, er vi også forpligtet på at elske hinanden. v12 Ingen har nogensinde set Gud. Hvis vi elsker hinanden, bliver Gud i os, og hans kærlighed er blevet fuldendt i os. v13 I dette ved vi at vi bliver i ham, og han bliver i os, at han har givet os af sin Ånd. v14 Vi har set og vidner at Faderen har sendt sin søn som frelser for verden. v15 Den som bekender at Jesus er Guds søn, i ham bliver Gud, og han bliver i Gud. v16 Vi kender og tror den kærlighed som Gud har til os. Gud er kærlighed, og den som bliver i kærligheden, bliver i Gud, og Gud bliver i ham. v17 I dette er kærligheden blevet fuldendt hos os for at vi skulle have tillid på dommens dag, at ligesom han er, er vi også i denne verden. v18 Frygt er ikke i kærligheden, men den fuldendte kærlighed driver frygten ud, for frygt har med straf at gøre, og den som frygter, er ikke blevet fuldendt i kærligheden. v19 Vi elsker fordi han har elsket os først. v20 Hvis nogen siger: >>Jeg elsker Gud<< og hader sin bror, er han en løgner, for den som ikke elsker sin bror, som han har set, kan ikke elske Gud, som han ikke har set. v21 Dette bud har vi fra ham at den som elsker Gud, skal også elske sin bror.
