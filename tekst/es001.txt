!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Christian Højgaard>!!
!!<Litterært tjek: Trine Tøndering>!!
!!<Dato for denne version: 14.11.2016>!!

===Esajas’ Bog, kapitel 1===

//1 v1 Esajas', Amos' søns, syn, //2 som han så om Juda og Jerusalem dengang Uzzija, Jotam, Akaz og Hizkija var konger i Juda.

==Det syndige folk==

//1 v2 Hør, //5 I himle! //4 Og lyt, //5 du jord!

//3 For JHVH har talt; //4 jeg har opdraget børn //6 og opfostret dem,

//5 men de har gjort oprør imod mig.

//6 v3 En okse kender sin ejermand

//8 og et æsel sin herres krybbe;

//7 men Israel kender ingenting,

//8 mit folk forstår ikke noget.

//2 v4 Ve et syndigt folkeslag,

et folk tynget af skyld,

en slægt af onde mennesker,

vanartede børn!

//6 De forlod JHVH,

//6 de foragtede Israels Hellige,

//6 de har vendt sig væk fra ham.

//5 v5 Hvorfor vil I prygles endnu mere?

//7 Hvorfor vil I fortsætte frafaldet?

//6 Hele hovedet er sygt, //10  og hele hjertet er svagt.

//9 v6 Fra fodsål til hoved er intet uskadt på jer:

//8 Sår og skrammer og friske hug!

//9 De er ikke klemt ud //10 og ikke forbundet,

//11 ikke lindret med olie.

v7 Jeres land er en ørken,

jeres byer er nedbrændte;

fremmede æder jeres land op for øjnene af jer,

det er en ødemark, som når fremmede har hærget.

v8 Og Zions datter er blevet tilbage som en hytte i en vingård,

som et skur{T: Der er måske tænkt på et primitivt vagtskur som man satte op i markerne for at kunne holde vagt.} i en agurkehave,

som en belejret by.

v9 Hvis ikke Hærskarers HERRE havde efterladt nogle få overlevende hos os,

havde vi været som Sodoma,

havde lignet Gomorra.

***

v10 Hør JHVHs ord, I Sodomas fyrster!

Lyt til vores Guds lov, I Gomorras folk!

v11 Hvad skal jeg med alle jeres mange ofre?

siger JHVH;

jeg er mæt af brændofre af væddere

og fedtet af fedekvæg;

blod af okser og lam og bukke

har jeg ikke lyst til.

v12 Når I kommer for at vise jer for mit ansigt,

hvem har da forlangt af jer

at mine forgårde skulle trampes ned?

v13 Bliv ikke ved med at komme frem med unyttigt madoffer,

røgelsen er afskyelig for mig;

nymåner og sabbatter og festforsamlinger

– jeg tåler ikke uret og højtid.

v14 Min sjæl hader jeres nymåner og jeres højtider;

de er blevet en byrde for mig,

jeg er træt af at bære dem.

v15 Og når I strækker jeres hænder ud,

skjuler jeg mine øjne for jer;

hvor meget I end beder, hører jeg det ikke;

jeres hænder er fulde af blod.

v16 Vask jer, rens jer,

fjern jeres gerningers ondskab fra mine øjne,

hold op med at handle ondt!

v17 Lær at gøre godt,

stræb efter ret,

retled den vanartede,

skaf den faderløse ret,

før enkens sag!

***

v18 Kom dog, og lad os gå i rette med hinanden,

siger JHVH.

Er jeres synder som purpur,

skal de blive hvide som sne;

er de røde som skarlagen,

skal de blive som uld.

v19 Hvis I er villige og lydige,

skal I få landets goder at spise.

v20 Men hvis I er uvillige og trodsige,

skal I fortæres{E: Det samme ord (*ˀxal*) bruges i v. 19 om at spise og i v. 20 om at blive fortæret.} af sværdet;

for JHVHs mund har talt.

v21 Hvordan er den trofaste by blevet en luder?

Den var fuld af ret,

retfærdighed boede i den,

men nu er der mordere.

v22 Dit sølv er blevet til slagger,

din drik er fortyndet med vand.

v23 Dine fyrster er genstridige

 og er i ledtog med tyveknægte;

alle elsker de bestikkelse

og jager efter gaver;

de vil ikke skaffe den faderløse ret,

og enkens sag kommer ikke for dem.

v24 Derfor siger Herren,

Hærskarers HERRE, Israels Mægtige:

Ve dem! Jeg vil gøre gengæld mod mine modstandere

og hævne mig på mine fjender.

v25 Og jeg vil vende min hånd imod dig

og smelte dine slagger af med ludsalt

og udskille alt dit tin.

v26 Jeg vil give dig dommere som i den første tid

og rådsherrer som i begyndelsen;

derefter skal du kaldes retfærdigheds by,

en trofast by.

v27 Zion skal forløses ved ret

og de omvendte i den ved retfærdighed.

v28 Men overtræderne og synderne skal knuses,

og de, der forlader JHVH, skal omkomme.

v29 For de skal blive til skamme på grund af de terebinter{T: Terebinter er løvtræer. Ofte blev de betragtet som hellige, fordi man forbandt dem med frugtbarhed. Derfor blev træerne også tilbedt enten som et symbol på guderne eller som en manifestation af guderne selv. Det er denne religiøsitet, som Esajas her kritiserer.}

som I begærede,

og I skal blive skamfulde på grund af de haver

der var jeres glæde.

v30 For I skal blive som en terebinte der taber sine blade,

og som en have hvor der ikke er vand.

v31 Og den stærke skal blive til blår,

hans gerning til en gnist;

begge dele skal brænde,

og der skal ikke være nogen der slukker.

