!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Esajas' Bog, kapitel 66===

==JHVH irettesætter Israel==

v1 Sådan siger JHVH: 

Himlen er min trone 

og jorden mine fødders fodskammel. 

Hvor er der et hus I kan bygge til mig? 

Og hvor er der mit hvilested?

v2 Og alt dette{T: Ordret: >>disse<<.} har min hånd gjort, 

så alt dette blev til, lyder JHVHs udsagn; 

men til denne vil jeg se, 

til en elendig og den der har en sønderknust ånd, 

og skælver over mit ord.

***

v3 Den der slagter oksen, slår en mand ihjel; 

den der ofrer fåret, brækker halsen på en hund; 

den der ofrer afgrødeoffer, ofrer svineblod; 

den der tænder røgelse, velsigner ondskab. 

Ligesom de har valgt deres egne veje, 

og i afskyelige ting har deres sjæl fundet behag,

v4 sådan vil jeg vælge hensynsløshed, 

og de ting de frygter, vil jeg bringe over dem. 

Fordi jeg kaldte, og ingen svarede, 

jeg talte, og de hørte ikke, 

men de gjorde det der var ondt i mine øjne, 

og det som jeg ikke havde behag i, valgte de.

***

v5 Hør JHVHs ord, 

I der skælver for hans ord! 

Jeres brødre, der hader jer, 

der udstøder jer på grund af mit navn, har sagt:{T: I den hebraiske tekst står: >>har sagt<< foran: >>Jeres brødre<< i forrige linje.} 

>>Lad JHVH blive herliggjort,{E: Verbet: *kbd* er vokaliseret som qal, men man går ofte ud fra at det skal vokaliseres som nif’al, der giver oversættelsen: >>vise sig i herlighed<<.} 

så vi kan se jeres glæde!<< 

Men de bliver til skamme.

v6 Lyt! Et drøn fra byen. 

Lyt! Fra templet. 

Lyt! JHVH, 

han gengælder sine fjender deres handling.

==JHVHs folk fødes==

v7 Før hun{T: Dvs. Jerusalem.} fik veer, fødte hun; 

før fødselssmerten kommer over hende, har hun født et drengebarn.

v8 Hvem har hørt sådan noget? 

Hvem har set sådanne ting? 

Mon et land bringes til verden på én dag, 

eller fødes et folk på én gang? 

Så snart Zion var i fødselsveer, 

fødte hun sine sønner.

v9 Mon jeg vil åbne moderlivet{T: Ordret: >>lade gennembryde<<, underforstået: barnet.} 

og ikke lade en fødsel ske? siger JHVH; 

eller er jeg den der lader en fødsel ske, 

og så hindrer jeg den? siger din Gud.

v10 Glæd jer med Jerusalem, 

og jubl over hende, 

alle I der elsker hende; 

fryd jer højt{T: Ordret: >>med fryd<<.} med hende, 

alle I der sørger over hende,

v11 for at I må die og blive mætte 

ved hendes trøstende bryst, 

for at I må suge til jer og fornøje jer 

fra hendes herligheds yver!

v12 For sådan siger JHVH: 

Se, ud til hende leder jeg

som en flod fred 

og som en svulmende bæk{T: Der er tænkt på en wadi der flyder over i regntiden.} folkeslags{T: Kan også oversættes: >>hedningers<<.} herlighed,{T: Kan også oversættes: >>rigdom<<.} 

og I skal die; 

I skal blive båret på hofte 

og kælet med{T: Kan også oversættes: >>vugget<<.} på knæ.

v13 Som et menneske hvis mor trøster det, 

sådan vil jeg trøste jer, 

og i Jerusalem skal I trøstes.

v14 Når I ser det, så glæder jeres hjerte sig, 

og jeres krop{T: Ordret: >>knogler<<, der dog i flertal bruges om hele kroppen.} skal spire som det grønne græs; 

og JHVHs hånd skal kendes hos hans tjenere, 

men han bliver vred på sine fjender.

==JHVH dømmer sine modstandere==

v15 For se, JHVH vil komme i ild, 

og som en hvirvelvind er hans vogne, 

for at slippe sin vrede løs i raseri

og sin irettesættelse i flammende ild.

v16 For JHVH skal fælde dom med ild 

og med sit sværd over alt kød, 

og de der dræbes af JHVH, skal være mange.

v17 De der helliger sig og renser sig til haverne 

bagved en{E: Dvs. en afgud. Men ordet (*ʔaḥad*) er omdiskuteret. Det er vokaliseret som femininum (qeré): *ʔaḥat* (>>en<<) og støttes af en del håndskrifter, men konsonantteksten her forudsætter maskulinum (ketíb): *ʔeḥād*.} i midten,{T: Kan også oversættes: >>i gården<<.} 

de der spiser svinekød 

og det vederstyggelige{T: Der tænkes med udtrykket specielt på levitisk urene dyr.} og musen, 

de skal alle sammen få en ende, lyder JHVHs udsagn.

==JHVH samler sit folk==

v18 Men jeg kender deres gerninger og deres tanker.{T: Ordet >>kender<< står ikke i den hebraiske tekst, men det underforstås af de fleste oversættere. Andre vil flytte ordene: >>deres gerninger og deres tanker<< hen foran sidste linje i vers 17.} Der kommer en tid til at samle alle folkeslagene{T: Kan også oversættes: >>hedningerne<<.} og sprogene, og de skal komme og se min herlighed.
v19 Og jeg sætter et tegn på dem, og jeg sender nogle af dem, der er undsluppet, til folkeslagene,{T: Kan også oversættes: >>hedningerne<<.} til Tarshish, Pul og Lud, bueskytter{T: Septuaginta har i stedet: >>Meshek<<.} til Thubal og Javan, til de fjerne øer, til dem der ikke har hørt noget rygte om mig og ikke har set min herlighed; og de skal kundgøre min herlighed blandt folkeslagene.{T: Kan også oversættes: >>hedningerne<<.}
v20 Og de skal bringe alle jeres brødre fra alle folkeslagene{T: Kan også oversættes: >>hedningerne<<.} som en offergave til JHVH, på hestene og på vognen og i bærestolene og på muldyrene og på dromedarerne, op til mit hellige bjerg, Jerusalem, siger JHVH, ligesom Israels sønner bringer offergaven i rent kar til JHVHs hus.
v21 Og jeg vil også tage nogle af dem til præsterne, til levitterne, siger JHVH.

***

v22 For ligesom de nye himle 

og den nye jord som jeg skaber, 

består for mit ansigt, lyder JHVHs udsagn, 

sådan skal jeres afkom og jeres navn bestå.

==JHVH vil kalde alle mennesker til sig – men vil de?==

v23 Og det skal ske, fra nymåne til nymåne 

og fra sabbat til sabbat, 

at alt kød skal komme for at tilbede for mit ansigt, 

siger JHVH.

v24 Og de skal gå ud og se 

på ligene af de mænd, 

der forbrød sig imod mig; 

for deres orm skal ikke dø, 

og deres ild skal ikke slukkes, 

og de er en rædsel for alt kød.

