!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Christian Højgaard>!!
!!<Litterært tjek: Trine Tøndering>!!
!!<Dato for denne version: 14.11.2016>!!

===Esajas, kapitel 3===

==Dommen over folkets ledere==

v1 For se, Herren, Hærskarers HERRE, skal tage al slags støtte fra Jerusalem og Juda,

hver støtte af brød og hver støtte af vand,

v2 helt og kriger,

dommer og profet,

spåmand og ældste,

v3 befalingsmand over halvtreds og højt agtet,

rådsherre, trolddomskyndig og slangetæmmer. 

v4 Og jeg vil give dem drenge til fyrster,

barnagtige skal regere over dem.

v5 Folket skal undertrykke hinanden,

enhver imod sin næste;

de skal være overmodige,

den unge imod den gamle

og den ringeagtede imod den ærede.

v6 Og når én tager fat i sin bror i sin fars hus og siger:

>>Du har en kappe, du skal være vores hersker;

lad denne bunke ruiner være i din magt!<<{T: Ordret: >>i din hånd<<.}

v7 så skal han på den dag tage til orde og sige:

>>Jeg vil ikke være læge for jeres sår,{T: >>Jeg vil ikke være forbinder [af sår]<<.}

og der er hverken brød eller tøj i mit hus;

sæt ikke mig til fyrste over folket!<<

v8 For Jerusalem snubler, og Juda falder,

fordi deres tunge og deres gerninger er vendt mod JHVH

for at trodse hans herligheds øjne.

==Sorgen over folkets synd==

v9 Et blik på deres ansigter vidner imod dem,

de sætter deres synd til skue som Sodoma,

de skjuler den ikke.

Ve deres sjæl!

For de har påført sig selv ulykke.

v10 Sig om de retfærdige, at det skal gå dem godt;

for de skal nyde frugten af deres gerninger.

v11 Ve den ugudelige!

Det skal gå ham skidt,

for det hans hænder har gjort, skal blive gengældt ham.

v12 Mit folk! Din{T: >>Dets<<.} hersker opfører sig som et barn,

kvinder hersker over det.

Mit folk! Dine vejledere vildleder dig,

og vejen du vandrer på, har de slugt.{T: Eller >>dine stiers vej har de forvirret<<.}

 v13 JHVH er trådt frem for at gå i rette,

og han stiller sig op for at dømme folkene.

v14 JHVH kommer med dom over sit folks ældste og over dets fyrster:

>>I har afgræsset vingården,

der er tyvegods fra den fattige i jeres huse.{T: Ordret: >>den fattiges rov er i jeres huse<<.}

v15 Hvorfor tramper I mit folk ned og knuser fattiges ansigter?<< siger Herren, Hærskarers HERRE.

==Straffen over de fornemme==

v16 Og JHVH sagde:

>>Fordi Zions døtre ophøjer sig

og går med knejsende nakke,

blinker forførende med øjnene,

går trippende

og rasler med ankelringene,

v17 så skal Herren gøre Zions døtres isse til en skorpe,

og JHVH skal blotte deres nøgne skød.

v18 På den dag skal Herren fjerne pynten: 

Ankelringene, hovedbåndene{E: Der kan være tale om et dekorativt bånd, der går fra øre til øre. Det er også foreslået at ordet relaterer til det hebraiske *šemeš*, >>sol<<, og altså er en solamulet.} og månetegnene,

v19 øreringene, armspænderne og slørene,

v20 hovedprydelsen, armbåndene,{T: Kan også være ankelkæder.}

brystbåndene, parfumedåserne og amuletterne,

v21 fingerringene og næseringene,

v22 festtøjet, kåberne, kapperne og taskerne,

v23 spejlene,{E: Der er uenighed om hvad *gillāyôn* betyder. Nogle forstår det som små metalobjekter, der kan have været brugt som spejle. Andre forstår det som et stykke gennemsigtigt stof, eventuelt silke. Ordet bruges dog også i Es 8,1, hvor det klart bruges om en tavle, man kan skrive på.} det fine undertøj, turbanerne og sjalerne.

v24 Og der skal være stank i stedet for vellugt,

reb i stedet for bælte,

skaldet hoved i stedet for hårfletninger,

sæk i stedet for kåbe –  

ja, i stedet for skønhed.

v25 Dine mænd skal falde for sværdet

og din hærstyrke i krigen.

v26 I hendes{T: Dvs. Jerusalems.} porte skal der være sorg og klage,

og hun selv skal sidde tomhændet på jorden.

