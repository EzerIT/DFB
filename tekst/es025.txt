!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 18.11.2016>!!

===Esajas, kapitel 25===

==Guds folk priser Herren for tilintetgørelsen af dets fjender, 1-5; profeten taler om messiasrigets herlighed iblandt alle folk, 6-9; og forkynder igen tilintetgørelsen af Guds menigheds fjender, 10-12.==


v1 JHVH! Du er min Gud, jeg vil ophøje dig, jeg vil bekende dit navn, for du gjorde undere; de planer, der er lagt for længe siden, er trofasthed og sandhed.
v2 For du gjorde staden til en stendynge, den faste by til en grusbunke, de fremmedes paladser er ikke længere en by; den skal aldrig mere bygges.
v3 Derfor skal et stærkt folk ære dig; vilde hedningers byer skal frygte dig.
v4 For du var den ringes styrke, den fattiges styrke, da han var grebet af angst, en tilflugt mod regnskyl, en skygge mod hede; for de vildes fnysen er som regnskyl imod en væg.
v5 Som du dæmper heden i det tørre land, dæmper du de fremmedes larm; som heden dæmpes af skyggen fra en sky, dæmpes de vildes sang.

v6 Og JHVH Zebaoth skal holde et fedt gilde for alle folkeslag på dette bjerg, et gilde med gammel vin, med fed marv, med gammel, klaret vin.
v7 Og på dette bjerg skal han fjerne sløret, som alle folkeslag er tilsløret med, og tæppet, som alle hedninger er dækket med.
v8 Han skal opsluge døden for evigt, og Herren JHVH skal tørre gråden af alle ansigter og fjerne sit folks vanære fra hele jorden; for JHVH har sagt det.
v9 Og man skal sige på den dag: >>Se, dette er vores Gud, vi har håbet på ham, og han skal frelse os; dette er JHVH, vi har håbet på ham, vi vil fryde og glæde os over hans frelse.<<

v10 For JHVHs hånd skal hvile over dette bjerg; men Moab {T: dvs. Guds riges fjender} skal trædes ned, som man træder halm ned i møddingpølen.
v11 Og det skal brede sine hænder ud i den, ligesom den, der svømmer, breder sine hænder ud for at svømme; og han {T: JHVH} skal trykke dets overmod ned sammen med dets hænders ranker.
v12 Og dine {T: Moabs} høje mures befæstning skal han styrte ned, vælte, slå til jorden, helt ned i støvet.



