!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version:  1.02.2022>!!

===Esajas, kapitel 25===

==Guds folk priser Herren for tilintetgørelsen af dets fjender, 1-5; profeten taler om messiasrigets herlighed iblandt alle folk, 6-9; og forkynder igen tilintetgørelsen af Guds menigheds fjender, 10-12.==


v1 JHVH! Du er min Gud, jeg vil ophøje dig, jeg vil bekende dit navn, for du gjorde undere; de planer, der er lagt for længe siden, er trofasthed og sandhed.
v2 For du gjorde staden til en stendynge, den faste by til en grusbunke, de fremmedes paladser er ikke længere en by; den skal aldrig mere bygges.
v3 Derfor skal et stærkt folk ære dig; vilde hedningers byer skal frygte dig.
v4 For du var den ringes styrke, den fattiges styrke, da han var grebet af angst, en tilflugt mod regnskyl, en skygge mod hede; for de vildes fnysen er som regnskyl imod en væg.
v5 Som du dæmper heden i det tørre land, dæmper du de fremmedes larm; som heden dæmpes af skyggen fra en sky, dæmpes de vildes sang.

v6 Hærskarers HERRE skal holde et måltid med fede retter for alle folkeslag på dette bjerg, et måltid med lagret vin, fede, marvfulde retter, med lagret, klaret vin.
v7 På dette bjerg skal han bortskaffe det slør som alle folkeslag er tilsløret med, og det dække som alle nationerne{T: Tidligere oversat (og kan også oversættes): >>hedninger<<.} er dækket med.
v8 Han skal opsluge døden for evigt, og Herren HERREN skal tørre tårer af alle ansigter og fjerne sit folks vanære fra hele jorden; for HERREN har sagt det.
v9 På den dag skal man sige: >>Se, dette er vores Gud, vi har håbet på ham, og han skal frelse os; dette er HERREN, vi har håbet på ham, lad os juble og glæde os over hans frelse.<<

v10 For JHVHs hånd skal hvile over dette bjerg; men Moab {T: dvs. Guds riges fjender} skal trædes ned, som man træder halm ned i møddingpølen.
v11 Og det skal brede sine hænder ud i den, ligesom den, der svømmer, breder sine hænder ud for at svømme; og han {T: JHVH} skal trykke dets overmod ned sammen med dets hænders ranker.
v12 Og dine {T: Moabs} høje mures befæstning skal han styrte ned, vælte, slå til jorden, helt ned i støvet.



