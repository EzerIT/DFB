!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 16.01.2025>!!

===Peters Første Brev, kapitel 5===


==Formaning til de ældste==

v1 De ældste blandt jer formaner jeg, som medældste og vidne om Kristi lidelser og som den der har del i den herlighed som skal åbenbares: v2 vær hyrde for Guds flok blandt jer ved at føre tilsyn med den, ikke tvungent, men frivilligt efter Guds vilje, ikke for skammelig vinding, men villigt, v3 heller ikke som nogle der vil herske over dem de har under sig, men som eksempler for flokken, v4 og når overhyrden åbenbares, vil I få herlighedens uvisnelige krans. v5 Ligeledes skal I unge underordne jer under de ældste, men I skal alle iklæde jer ydmyghed over for hinanden, for >>Gud står de hovmodige imod, men viser de ydmyge nåde.<<

==Stå fast under trængslen==

v6 Ydmyg jer derfor under Guds mægtige hånd for at han kan ophøje jer i sin tid, v7 ved at I kaster al jeres bekymring over på ham, for han har omsorg for jer. v8 Vær realistiske og opmærksomme. Jeres modstander, Djævelen, går søgende rundt som en brølende løve for at sluge nogen. v9 Ham skal I modstå, stærke i troen, fordi I ved at de samme lidelser er lagt på jeres brødre i verden. v10 Men al nådes Gud, som kaldte jer til sin evige herlighed i Kristus, vil efter en kort lidelse fuldende jer, gøre jer stærke, styrke jer og grundfæste jer. v11 Ham tilhører magten i evighederne. Amen.

==Afslutning==

v12 Jeg har skrevet kort til jer ved Silvanus, som jeg anser for en trofast bror, for at formane og bevidne at dette er Guds sande nåde som I skal stå i. v13 Menigheden{T: Ordret: >>den<<.} i Babylon, som er udvalgt sammen med jer, og Markus, min søn, hilser jer. v14 Hils hinanden med kærlighedens kys.

	Fred være med jer alle, som er i Kristus.



