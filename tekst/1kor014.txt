!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 04.10.2023>!!
===Paulus' Første Brev til Korintherne, kapitel 14===


==Profeti og tungetale ==

v1 Stræb efter kærligheden, og søg de åndelige gaver, men mest at profetere. v2 For den som taler i tunger, taler ikke til mennesker, men til Gud, for ingen forstår det, men han taler hemmeligheder ved Ånden, v3 men den som profeterer, taler til mennesker til deres opbyggelse, formaning og trøst. v4 Den der taler i tunger, opbygger sig selv, men den der profeterer, opbygger menigheden. v5 Men jeg vil at I alle taler i tunger, men hellere at I profeterer; og den der profeterer, er større end den der taler i tunger, medmindre han oversætter for at menigheden kan få opbyggelse deraf.

v6 Brødre, hvis jeg nu kommer til jer og taler i tunger, hvad gavner det{T: Ordret: >>jeg<<.} jer hvis jeg ikke også taler til jer enten ved åbenbaring eller ved kundskab eller ved profeti eller ved undervisning? v7 Selv de livløse ting giver lyd, enten en fløjte eller en harpe, men hvis der ikke er forskel på tonerne, hvordan skal man da kende det der spilles på fløjte eller på harpe? v8 For hvis basunen giver en utydelig lyd hvem vil da forberede sig til krig? v9 Således er det også med jer: Hvis I ikke med tungen taler tydeligt hvordan kan man forstå det som tales? I vil jo tale ud hen i vejret. v10 Der er så og så mange slags sprog i verden og intet uden betydning. v11 Hvis jeg altså ikke kender sprogets betydning, vil jeg være fremmed for den som taler, og den som taler, fremmed for mig. v12 Således også med jer: Siden I stræber efter de åndelige gaver, så stræb efter at være rige på dem der tjener til menighedens opbyggelse.

v13 Derfor, den som taler i tunger, skal bede om at han må kunne oversætte det. v14 For hvis jeg beder i tunger, beder min ånd, men mine tanker er uden frugt. v15 Hvad følger nu deraf? Jeg vil bede med ånden, men jeg vil også bede med tankerne; jeg vil lovsynge med ånden, men jeg vil også lovsynge med tankerne. v16 Hvis du lovpriser med ånden, hvorledes skal da den som sidder på den udenforståendes plads, sige amen til din tak? Han ved jo ikke hvad du siger. v17 For du takker godt, men den anden opbygges ikke. v18 Jeg takker Gud for at jeg taler mere i tunger end jer alle, v19 men i menigheden vil jeg hellere tale fem ord med mine tanker for at jeg også kan undervise andre, end ti tusind ord i tunger.

v20 Brødre, vær ikke børn i forstand, men vær spædbørn i ondskab, og vær voksne i forstand. v21 I loven står der skrevet:

>>Med fremmede sprog og med fremmede læber vil jeg tale til dette folk,

og ikke engang på den måde vil de høre mig, siger Herren.<<

v22 Derfor er tungetale ikke et tegn for de troende, men for de ikke-troende, og profeti er ikke et tegn for de ikke-troende, men for de troende. v23 Hvis altså hele menigheden kommer sammen, og alle taler i tunger, men udenforstående eller ikke-troende kommer ind, vil de så ikke sige: >>I er ude af jer selv<<? v24 Men hvis alle profeterer, og en ikke-troende eller udenforstående kommer ind, overbevises han af alle, bedømmes han af alle, v25 det skjulte i hans hjerte åbenbares, og så vil han falde på sit ansigt og tilbede Gud og proklamere: >>Gud er sandelig blandt jer.<<

==Ordninger for menigheden==

v26 Hvad følger heraf, brødre? Når I kommer sammen, har enhver en salme, en undervisning, en åbenbaring, en tungetale, en oversættelse. Alt skal ske til opbyggelse. v27 Hvis nogen taler i tunger, så to højst tre og efter tur, og én skal oversætte, v28 men hvis han ikke kan oversætte, skal han tie i menigheden, og han skal tale for sig selv og for Gud. v29 Og to eller tre profeter skal tale, og de andre skal bedømme, v30 men hvis en anden får en åbenbaring, mens han sidder ned, skal den første tie. v31 For I kan alle profetere efter tur for at alle kan undervises, og alle kan formanes. v32 Og profeters ånder underordner sig under profeterne, v33 for Gud er ikke forvirringens, men fredens Gud.

Ligesom i alle de helliges menigheder v34 skal kvinderne tie i menigheden, for det er ikke tilladt{T: Ordret: >>det tillades dem ikke<<.} dem at tale, men de skal underordne sig, ligesom også loven siger. v35 Hvis de vil lære noget, skal de spørge deres egne mænd hjemme, for det er en skam for en kvinde at tale i menigheden. v36 Eller er Guds ord udgået fra jer, eller er det kommet til jer alene?

v37 Hvis nogen mener at være profet eller åndelig, skal han forstå at det jeg skriver til jer, er Herrens bud, v36 men hvis nogen ikke anerkender det, vil han ikke blive anerkendt. v39 Derfor, mine brødre, søg efter at profetere, og I må ikke forhindre nogen i at tale i tunger, v40 men alt skal ske korrekt og med orden.


