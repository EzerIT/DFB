!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 23.10.2023>!!
===Paulus' Første Brev til Timotheus, kapitel 1===


==Forord==

v1 Paulus, Kristi Jesu apostel ifølge befaling fra Gud, vores frelser, og fra Kristus Jesus, vores håb, v2 til Timotheus, mit ægte barn i troen: Nåde, barmhjertighed og fred fra Gud Fader og Kristus Jesus, vores Herre.

==Advarsel mod falske lærere==

v3 Som jeg formanede dig til at blive i Efesos da jeg rejste til Makedonien, for at du skal befale nogle ikke at føre fremmed lære v4 eller holde sig til myter og endeløse slægtstavler, som snarere fremmer spekulationer end Guds frelsesplan, den som er ved tro –{T: Den påbegyndte sætning i vers 3 er ufuldstændig.} v5 Befalingens formål er kærlighed af et rent hjerte, en god samvittighed og en oprigtig tro. v6 Nogle har forladt dette og har vendt sig til tom snak v7 fordi de vil være lærere i loven uden at forstå hvad de siger, og hvad de forsikrer om.

v8 Men vi ved at loven er god hvis man bruger den som den skal bruges,{T: Ordret: >>lovmæssigt<<.} v9 når man ved dette, at loven ikke er bestemt for en retfærdig, men for lovløse og oprørske, ugudelige og syndere, gudløse og vanhellige, fadermordere og modermordere, mordere, v10 utugtige, homoseksuelle, bortførere, løgnere, løftebrydere, og hvad der ellers er i modsætning til den sunde lære, v11 i overensstemmelse med det evangelium om den salige Guds herlighed som er blevet betroet mig.

==Paulus som eksempel==

v12 Jeg takker ham som gjorde mig stærk, Kristus Jesus, vores Herre, fordi han anså mig for troværdig og tog mig i tjeneste v13 skønt jeg tidligere var en gudsbespotter, forfølger og voldsmand, men jeg blev vist barmhjertighed fordi jeg handlede uvidende i vantro, v14 og vores Herres nåde flød over sammen med tro og kærlighed i Kristus Jesus. v15 Dette ord er troværdigt og værdigt til al modtagelse, for Kristus Jesus kom til verden for at frelse syndere, og af dem er jeg den største. v16 Men derfor blev der vist mig barmhjertighed for at Kristus Jesus kunne vise hele sin tålmodighed mod mig som den største af syndere som et eksempel på dem som vil komme til tro på ham til evigt liv. v17 Evighedernes konge, den uforgængelige, usynlige og eneste Gud være ære og herlighed i evighedernes evigheder, amen.

==Timotheus’ opgave==

v18 Denne befaling betror jeg dig, mit barn Timotheus, i overensstemmelse med de profetier som tidligere blev talt om dig, for at du ved dem skal kæmpe den gode kamp v19 med tro og en god samvittighed som nogle har kastet fra sig, og de har lidt skibbrud på troen. v20 Blandt dem er Hymenæus og Alexander som jeg har overgivet til Satan for at de skal tugtes så de ikke spotter. 


