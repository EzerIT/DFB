!!<Modenhed: 1 &ndash; Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 27.04.2016>!!

===Esajas' Bog, kapitel 7===


==Esajas trøster Akas med at Rezin og Peka ikke skal erobre Jerusalem, men selv besejres.==


v1 Og det skete i de dage da Akas, Jothams søn, Usias' sønnesøn, var konge i Juda, at  Syriens konge Rezin og Israels konge Peka, Ramaljas søn, drog op mod Jerusalem for at føre krig imod den; men de kunne ikke angribe den.
v2 Da gik der melding til Davids hus, og man sagde: Syrerne har lejret sig i Efraim. Da skælvede hans hjerte og folkets hjerte, som træerne i skoven skælver for vinden.
v3 Men JHVH sagde til Esajas: Gå nu ud, du og din søn Sear-Jasub, og mød Akas ved enden af vandledningen fra den øverste dam ved vejen langs blegepladsen,
v4 og sig til ham: Tag dig i agt, og vær stille, frygt ikke, og lad ikke dit hjerte blive modløst over disse to stykker rygende træ, over Rezins og syrernes og Remaljas søns rasende vrede.
v5 Fordi syrerne og også Efraim og Remaljas søn har lagt onde planer imod dig og sagt:
v6 Vi vil drage op imod Juda og skræmme det og rive det til os, og vi vil gøre Tabeals søn til konge over det,
v7 så siger Herren JHVH: Det skal ikke lykkes og ikke ske!
v8 For Damaskus er Syriens hoved, og Rezin er Damaskus' hoved; og om femogtres år skal Efraim knuses så det ikke længere skal være et folk.
v9 Og Samaria er Efraims hoved, og Remaljas søn er Samarias hoved. Er I ikke troende, bli'r I ikke boende.


==Da Akas ikke vil kræve et tegn til bekræftelse af dette, forudsiger JHVH selv et tegn om Messias' fødsel af en jomfru og lader ham vide at han om kort tid skal frelses fra sine fjender.==

v10 Og JHVH fortsatte med at tale til Akas og sagde: Kræv et tegn af JHVH, din Gud! Kræv det i nede i det dybe eller oppe i det høje!
v12 Men Akas sagde: Jeg vil ikke kræve noget og friste JHVH.
v13 Da sagde han: Hør nu, I af Davids hus! Er det ikke nok for jer at I er til besvær for mennesker, vil I også være min Gud til besvær?
v14 Derfor skal JHVH selv give jer et tegn: Se, jomfruen bliver gravid og føder en søn, og hun giver ham navnet Immanu-El.
v15 Smør og honning skal han spise når den tid kommer hvor han forstår at forkaste det onde og vælge det gode,
v16 for inden barnet forstår at forkaste det onde og vælge det gode, skal det land hvis to konger du gruer for, blive forladt.


==Egypterne og assyrerne skal dog plage Juda hårdt på grund af folkets synder.==

v17 Over dig og over dit folk og over din fars hus skal JHVH lade dage komme som der ikke er kommet siden den dag Efraim faldt fra Juda – Syriens konge.
v18 Og det skal ske at JHVH på den dag skal fløjte ad fluerne længst ude ved Egyptens floder og bierne i Assyriens land,
v19 og de skal komme og alle sammen slå sig ned i de øde dale og i klipperevnerne og i alle tornebuskene og på alle græsgangene.
v20 På den dag skal JHVH barbere hovedet og hårene på fødderne med en barberkniv han har lejet på den anden siden af floden, det vil sige med kongen af Assyrien, og den skal også helt fjerne skægget.
v21 Og det skal ske på den dag at en mand skal lade en kviekalv og to får leve,
v22 og det skal ske fordi de skal give så meget mælk at han kan spise smør; for enhver der bliver tilbage i landet, skal spise smør og honning.
v23 Og det skal ske på den dag at hvert sted hvor der var tusind vinstokke, tusind sekel sølv værd, skal blive til torn og tidsel.
v24 Man skal gå derhen med bue og pil, for hele landet skal blive til torn og tidsel.
25 Og af frygt for torne og tidsler skal man ikke kunne komme til nogen af bjergene hvor man bruger hakke. De skal kun være til at slippe stude løs på og til at blive trådt ned af får.
