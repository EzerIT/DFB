!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Christian Højgaard>!!
!!<Litterært tjek: Trine Tøndering>!!
!!<Dato for denne version: 14.11.2016>!!


===Esajas, kapitel 7===

==Løftet om et tegn==

v1 Dengang Akaz, Jotams søn, Uzzijas sønnesøn, var konge i Juda, drog Arams konge Resin og Israels konge Peka, Remaljas søn, op mod Jerusalem for at føre krig imod den; men de kunne ikke besejre den. v2 Der gik melding til Davids hus, og man sagde: >>Aram har lejret sig i Efraim.<< Da skælvede hans hjerte og folkets hjerte, som træerne i skoven skælver for vinden. v3 Men JHVH sagde til Esajas: >>Gå nu ud, du og din søn Shearjashub,{T: Shearjashub betyder >>en rest skal vende om<<.} og mød Akaz ved enden af den øverste dams vandledning ved vejen langs vaskepladsen, v4 og sig til ham: Tag dig i agt, og forhold dig i ro, frygt ikke, og lad ikke dit hjerte blive modløst over disse to stykker rygende træ, over Resins og aramæernes og Remaljas søns rasende vrede. v5 Fordi aramæerne og Efraim og Remaljas søn har lagt onde planer imod dig og sagt: v6 >Lad os drage op imod Juda og skræmme det og rive det til os, så vi kan gøre Tab’als søn til konge over det,< v7 så siger Herren JHVH:

>Det skal ikke lykkes og ikke ske!

v8 For Damaskus er Arams hoved,

og Resin er Damaskus' hoved;

endnu femogtres år og så skal Efraim knuses,

så det ikke længere er et folk.

v9 Og Samaria er Efraims hoved,

og Remaljas søn er Samarias hoved.

Er I ikke trofaste,

vil jeg ikke være trofast mod jer.<<<{E: Sidste del af vers 9 bygger på et ordspil på *ˀᵃman*, der kan oversættes med troværdig, trofast og bekræfte. Første del af ordspillet er aktivt, dvs. det handler om Efraims trofasthed, mens anden del er passiv, dvs. det handler om en trofasthed mod eller bekræftelse af Efraim, sandsynligvis Guds fortsatte trofasthed mod Efraim.}

v10 Og JHVH fortsatte med at tale til Akaz: v11 >>Bed om et tegn fra JHVH, din Gud, fra dybet af dødsriget eller oppe i det høje!<< v12 Men Akaz svarede: >>Jeg vil ikke bede om noget og friste JHVH.<< v13 Da sagde han: >>Hør nu, Davids hus! Er det ikke nok for jer at være mennesker til besvær, vil I også være min Gud til besvær? v14 Derfor skal JHVH selv give jer et tegn: Se, jomfruen skal blive gravid og føde en søn, og hun skal give ham navnet Immanuel.{T: Immanuel betyder >>Gud med os<<.} v15 Tykmælk og honning skal han spise for at han skal forstå at forkaste det onde og vælge det gode, v16 for inden drengen forstår at forkaste det onde og vælge det gode, skal det land, hvis to konger du gruer for, blive forladt. v17 Over dig og over dit folk og over din fars hus skal JHVH lade dage komme der ikke har været siden den dag Efraim faldt fra Juda – Assyriens konge.

v18 På den dag skal JHVH fløjte ad fluerne

ved enden af Egyptens floder

og ad bierne i Assyriens land,

v19 og de skal komme, og de skal alle slå sig ned

i dalslugterne og klipperevnerne,

i alle tornebuskene og ved alle vandingsstederne.

***

v20 På den dag skal Herren barbere hovedet og hårene på underkroppen{T: Ordret: >>fødderne<<.} med en barberkniv,

som han har lejet på den anden side af floden, hos kongen af Assyrien,

og den skal også helt fjerne skægget.

***

v21 På den dag skal en mand lade en kviekalv og to får leve

v22 fordi de giver så meget mælk at han kan spise tykmælk;

for enhver der bliver tilbage i landet, skal spise tykmælk og honning.

***

v23 På den dag skal hvert sted hvor der var tusind vinstokke

 til en værdi af tusind sekel sølv,

 blive til torn og tidsel.

v24 Man skal gå derhen med bue og pil,

for hele landet skal blive til torn og tidsel.

25 Og alle bjergene hvor man hakker med hakke,

skal man ikke gå til af frygt for torne og tidsler.

De skal kun være til at slippe kvæg løs på

og til at blive trådt ned af får.
