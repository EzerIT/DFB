!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Literært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 14.07.2017>!!

===Salme 104===

== JHVH er stor!==
Min sjæl, pris{E: Grundtekstens *bārᵃxî* kan også oversættes: >>velsign<<, som det sker når Gud er subjekt. Når Gud velsignes/prises, anerkendes og tilbedes han for sin storhed og omsorg.} JHVH!

JHVHv, min Gud, du er meget stor!

Du har iført dig højhed og ære.

v2 Du som er hyllet{E: Verberne i v.2-4 står som participier der understreger skabelsens stadige fortsættelse. Der kan oversættes: >>Han (som) er hyllet …<<, >>han spænder …<< osv. Det er dog naturligst at se participierne som tæt knyttet til verberne i v.1 som forudsat i oversættelsen her.} i lys som kappe,

som spænder himlen ud som en teltdug,

v3 som bygger dine højsale i vandene;

som gør skyerne til din vogn,

som farer frem på vindens vinger,


v4 som gør vinde til dine sendebud,{T: Det hebraiske ord oversættes i andre sammenhænge: >>engle<<.}

flammende ild til dine tjenere.

==JHVH er jordens skaber==
v5 Han grundfæstede jorden på dens grundvold,

den skal ikke rokkes i al evighed.

v6 Du dækkede den med urdybet som et klæde,

så der stod vand over bjerge.

v7 Det flygtede for din trussel,

løb skræmt bort for din tordens skrald.{T: Ordret: >>din tordens røst<<.}

v8 Det steg op over bjerge og ned i dale

til det sted som du fastsatte for det.

v9 Du satte en grænse det ikke må overskride,

det skal ikke igen dække jorden.

==Gud sørger for alt levende==
v10 Han sender kilder ud i dalene,

de flyder mellem bjerge,

v11 de giver vand til alle markens vilde dyr,

vildæsler slukker deres tørst.

v12 Ved dem slår himlens fugle sig ned,

mellem grenene lader de deres stemme lyde.

v13 Han vander bjerge fra sine højsale,

jorden mættes af dine gerningers frugt.

v14 Han lader græs gro frem til kvæget

og planter til mennesket at arbejde med{T: Ordret: >>til menneskets arbejde<<. Det kan også oversættes: >>menneskets tjeneste<<.}

for at frembringe brød af jorden

v15 og vin der glæder et menneskes hjerte,

så ansigtet kommer til at stråle af olie,{T: Kan også oversættes: >>stråle mere end olie<<.}

og brød styrker et menneskes hjerte.

v16 JHVHs træer mættes,

Libanons cedre som han har plantet

v17 der hvor fuglene bygger rede,

storken hvis bo er cypresser.

v18 De høje bjerge er for stenbukkene,

klipperne er tilflugtssted for klippegrævlingen.

==Gud giver både aktivitet og hvile==
v19 Han skabte månen til at fastsætte festtiderne,

solen kendte sin nedgang.

v20 Når du sender mørke, bliver det nat,

i den rører alle skovens vilde dyr på sig.

v21 De unge løver brøler efter rov

og for at kræve deres føde af Gud.

v22 Når solen står op, trækker de sig tilbage{T: Kan også oversættes: >>samles de igen<<.}

og lægger sig i deres huler.

v23 Mennesket går ud til sin gerning

og til sit arbejde indtil aften.

==Gud skabte også havenes vrimmel==
v24 Hvor er dine værker mange, JHVHv!

Du skabte dem alle med visdom,

jorden er fuld af dit skaberværk.{E: Ordret: >>din skabning<<. Det må enten opfattes kollektivt som >>skaberværk<<, eller man må med mange håndskrifter læse pluralis: >>skabninger<<.}

v25 Her er havet, stort og vidt til alle sider,{T: Ordret: >>til begge sider<<.}

der er en vrimmel uden tal,

både små og store dyr.

v26 Der sejler{T: Ordret: >>går<<.} skibene,

der er{E: Ordene: >>der er<< står ikke i den hebraiske tekst, men er indføjet for forståelsens skyld. Foregående linjes: >>der går/sejler<< styrer også denne linje.} Livjatan, som du skabte til at lege med.{E: Dette forekommer at være den mest nærliggende forståelse. Sprogligt kan der dog også oversættes: >>til at lege deri<<.}

==Alt liv er afhængigt af Gud==
v27 De venter alle med håb til dig om


at du skal give dem deres føde i rette tid.

v28 Du giver dem, og de samler op,

du åbner din hånd, og de mættes med godt.{E: Verset kan også oversættes: >> Hvis du giver dem, samler de op, hvis du åbner din hånd, mættes de med godt<<.}

v29 Du skjuler dit ansigt, og de forfærdes,

du tager deres ånd{T: Kan også oversættes: >>ånde/åndedrag<<.} tilbage, og de dør

og vender tilbage til deres støv.{E: Verset kan også oversættes: >>Hvis du skjuler dit ansigt, forfærdes de, hvis du tager deres ånd tilbage, dør de og vender tilbage til deres støv<<.}

v30 Du sender din Ånd, og de skabes,{E: Linjen kan også oversætte: >>Hvis du sender din Ånd, skabes de<<.}

og du fornyer jordens skikkelse.

==JHVHs herlighed skal vare evigt==
v31 Må JHVHs herlighed vare evigt,

må JHVH glæde sig over sine værker!

v32 Han ser på jorden, og den skælver,

han rører ved bjerge, og de ryger.

v33 Jeg vil synge for JHVH så længe jeg lever,{T: Ordret: >>i mit liv<<.}

jeg vil lovsynge min Gud så længe jeg er til.{T: Ordret: >>i min varighed<<.}

v34 Gid mit digt{T: Grundtekstens ord (*śîₐḥ*) betyder måske nærmere: >>from, bedende tale<<.} må behage ham,

jeg vil glædes i JHVH.

v35 Gid syndere må udryddes fra jorden

og ugudelige ikke være til længere!

Min sjæl, pris JHVH!

Halleluja!{T: Mange oversættere lader (med støtte i Septuaginta) >>halleluja<< være indledning til Sl 105}



