!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 09.01.2024>!!
===Esajas' Bog, kapitel 52===

==HERRENS folk skal bringes hjem==

v1 Vågn op, vågn op, ifør dig din styrke, Zion, 

ifør dig dine pragtklæder, Jerusalem, du hellige by! 

For ind i dig skal der ikke længere igen komme

nogen uomskåren eller uren.

v2 Ryst støvet af dig, rejs dig, 

slå dig ned,{E: I stedet for tekstens: *ššᵊvî* (ordret: >>sæt dig<<), foreslås det ofte at der skulle stå: *šᵊvîyyāʰ*: >>du fangne<<. Det har dog ingen støtte i håndskrifter.} Jerusalem! 

Gør dig fri af lænkerne om din hals, 

du fangne Zions datter!

v3 For sådan siger HERREN: I blev solgt for intet, I skal heller ikke løskøbes med penge.
v4 For sådan siger Herren HERREN: Mit folk drog først ned til Egypten for at bo der som fremmede; og så undertrykte Assur det uden grund.{E: Oversættelsen af *bᵊʔefes* er omdiskuteret i sammenhængen. I de fleste sammenhænge ville det være: >>for intet<<. Andre foreslår: >>forgæves<<.}
v5 Og nu, hvad{E: Den masoretiske tekst har: *-מי*, som forudsætter vokalisering: *-מִי*: >>hvem<<, men den masoretiske tekst har vokaliseret: *-ימַ *, der skulle skrives: *-מָה *: >>hvad<<. } er der for mig her? lyder HERRENS udsagn. For mit folk er taget for intet; de der hersker over det, jamrer, lyder HERRENS udsagn, og altid bliver mit navn spottet hele dagen.
v6 Derfor skal mit folk lære mit navn at kende; derfor,{E: Nogle af de gamle oversættelser har ikke dette >>derfor<< (*lāxēn*). Det foreslås i stedet at læse: *yavîn*: >>skal forstå<<. Det er dog uden støtte i håndskrifterne.} på den dag, for det er mig der taler: se, her er jeg!
***
v7 Hvor herlige over bjergene 

er fodtrinene af en der bringer glædeligt budskab,

der forkynder fred, 

der bringer glædesbudskab om noget godt, 

der forkynder frelse, 

der siger til Zion: 

>>Din Gud er konge!<<

v8 Lyt, dine vægtere løfter røsten, 

de jubler sammen, 

for med egne øjne{T: Ordret: >>øje ved øje<<., dvs. helt nært og tydeligt.} ser de 

at HERREN vender tilbage til Zion.

v9 Glæd jer, bryd sammen ud i jubel, 

Jerusalems ruiner, 

for HERREN har trøstet sit folk, 

han har løskøbt Jerusalem.

v10 HERREN har blottet sin hellige arm 

for øjnene af alle folkene,{T: Kan også oversættes: >>hedningerne<<.} 

og alle jordens ender skal se 

vores Guds frelse.

***

v11 Bryd op, bryd op! Drag ud derfra, 

rør ikke ved noget urent; 

drag ud fra dens midte, 

rens jer, I der bærer HERRENS kar!

v12 For I skal ikke tage af sted i hast 

og ikke flygte;{T: Ordret: >>gå i flugt<<.} 

for foran jer{T: Ordret: >>foran jeres ansigt<<.} går HERREN, 

og Israels Gud er jeres bagtrop.

==HERRENS lidende tjener==

v13 Se, min tjener får lykken med sig;{T: Kan også oversættes: >>skal handle klogt<<.} 

han skal  knejse, og han løftes op og bliver meget ophøjet.

v14 Ligesom mange gyste over ham{T: Den hebraiske tekst har: >>over dig<<; man følger som regel de gamle oversættelser.} 

– så vansiret, så umenneskeligt{T: Kan også oversættes: >>ikke menneskeligt<<.} var hans udseende, 

og hans skikkelse ikke som menneskebørns – 

v15 sådan skal han rense{T: Ordret: >>bestænke<<. Ofte følger man gamle oversættelser der oversætter: >>sætte i forundring<<. Andre foreslår: >>få til at springe op<<.} mange folkeslag,{T: Kan også oversættes: >>hedninger<<.} 

over ham skal konger lukke deres mund; 

for det der ikke er blevet fortalt dem, ser de, 

og det de ikke har hørt, forstår de.


