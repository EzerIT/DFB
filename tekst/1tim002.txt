!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 23.10.2023>!!

===Paulus' Første Brev til Timotheus, kapitel 2===


==Om bøn==

v1 Jeg formaner da først af alt til bønner, påkaldelser, forbønner og tak for alle mennesker, v2 for konger og alle i høje stillinger for at vi kan leve et fredeligt og stille liv i al gudsfrygt og værdighed. v3 Dette er godt og værdsat af Gud, vores frelser, v4 som vil at alle mennesker skal frelses og komme til erkendelse af sandheden.

v5 For der er én Gud,

én formidler mellem Gud og mennesker,

mennesket Jesus Kristus,

v6 som har givet sig selv som løsesum for alle

til vidnesbyrd i den rigtige tid.

v7 Til det blev jeg indsat som forkynder og apostel, (jeg taler sandt og lyver ikke,) som lærer for hedningerne i tro og sandhed. v8 Jeg vil altså at mændene på ethvert sted skal bede uden vrede og splid når de løfter deres hellige hænder.

==Formaning til kvinderne==

v9 Ligeledes vil jeg også at kvinderne, i respektabel fremtræden med blufærdighed og selvbeherskelse, ikke skal smykke sig med håropsætning, guld, perler eller kostbar klædning, v10 men med gode gerninger som det er rigtigt for kvinder som bekender sig til gudsfrygt. v11 I tavshed skal en kvinde modtage undervisning i al underordning, v12 og jeg tillader ikke en kvinde at undervise eller at udøve autoritet over en mand, men jeg vil at hun skal være tavs. v13 For Adam blev skabt først, derefter Eva, v14 og Adam blev ikke bedraget, men kvinden er blevet bedraget og faldet i overtrædelse, v15 men hun frelses gennem barnefødsel, hvis de forbliver i tro, kærlighed og hellighed sammen med selvkontrol. 


