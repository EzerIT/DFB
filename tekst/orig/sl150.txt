sl 150
1:0 הַ֥לְלוּ יָ֨הּ׀ 
1:2 הַֽלְלוּ־אֵ֥ל בְּקָדְשֹׁ֑ו 
1:3 הַֽ֝לְל֗וּהוּ בִּרְקִ֥יעַ עֻזֹּֽו׃ 
2:3 הַֽלְל֥וּהוּ בִגְבוּרֹתָ֑יו 
2:3 הַֽ֝לְל֗וּהוּ כְּרֹ֣ב גֻּדְלֹֽו׃ 
3:3 הַֽ֭לְלוּהוּ בְּתֵ֣קַע שֹׁופָ֑ר 
3:3 הַֽ֝לְל֗וּהוּ בְּנֵ֣בֶל וְכִנֹּֽור׃ 
4:3 הַֽ֭לְלוּהוּ בְתֹ֣ף וּמָחֹ֑ול 
4:3 הַֽ֝לְל֗וּהוּ בְּמִנִּ֥ים וְעוּגָֽב׃ 
5:3 הַֽלְל֥וּהוּ בְצִלְצְלֵי־שָׁ֑מַע 
5:3 הַֽ֝לְל֗וּהוּ בְּֽצִלְצְלֵ֥י תְרוּעָֽה׃ 
6:1 כֹּ֣ל הַ֭נְּשָׁמָה תְּהַלֵּ֥ל יָ֗הּ 
6:0 הַֽלְלוּ־יָֽהּ׃ 
