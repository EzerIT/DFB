sl 100
0 מִזְמֹ֥ור לְתֹודָ֑ה 
0 הָרִ֥יעוּ לַ֝יהוָ֗ה 
1 כָּל־הָאָֽרֶץ׃ 
0 עִבְד֣וּ אֶת־יְהוָ֣ה בְּשִׂמְחָ֑ה 
0 בֹּ֥אוּ לְ֝פָנָ֗יו בִּרְנָנָֽה׃ 
0 דְּע֗וּ 
1 כִּֽי־יְהוָה֮ 
3 ה֤וּא אֱלֹ֫הִ֥ים 
2 הֽוּא־עָ֭שָׂנוּ 
3 ולא אֲנַ֑חְנוּ עַ֝מֹּ֗ו וְצֹ֣אן מַרְעִיתֹֽו׃ 
0 בֹּ֤אוּ שְׁעָרָ֨יו׀ בְּתֹודָ֗ה 
1 חֲצֵרֹתָ֥יו בִּתְהִלָּ֑ה 
0 הֹֽודוּ־לֹ֝֗ו 
0 בָּרֲכ֥וּ שְׁמֹֽו׃ 
1 כִּי־טֹ֣וב יְ֭הֹוָה 
2 לְעֹולָ֣ם חַסְדֹּ֑ו 
3 וְעַד־דֹּ֥ר וָ֝דֹ֗ר אֱמוּנָתֹֽו׃ 
