sl 100
1:0 מִזְמֹ֥ור לְתֹודָ֑ה 
1:0 הָרִ֥יעוּ לַ֝יהוָ֗ה 
1:1 כָּל־הָאָֽרֶץ׃ 
2:0 עִבְד֣וּ אֶת־יְהוָ֣ה בְּשִׂמְחָ֑ה 
2:0 בֹּ֥אוּ לְ֝פָנָ֗יו בִּרְנָנָֽה׃ 
3:0 דְּע֗וּ 
3:1 כִּֽי־יְהוָה֮ 
3:3 ה֤וּא אֱלֹ֫הִ֥ים 
3:2 הֽוּא־עָ֭שָׂנוּ 
3:3 ולא אֲנַ֑חְנוּ עַ֝מֹּ֗ו וְצֹ֣אן מַרְעִיתֹֽו׃ 
4:0 בֹּ֤אוּ שְׁעָרָ֨יו׀ בְּתֹודָ֗ה 
4:1 חֲצֵרֹתָ֥יו בִּתְהִלָּ֑ה 
4:0 הֹֽודוּ־לֹ֝֗ו 
4:0 בָּרֲכ֥וּ שְׁמֹֽו׃ 
5:1 כִּי־טֹ֣וב יְ֭הֹוָה 
5:2 לְעֹולָ֣ם חַסְדֹּ֑ו 
5:3 וְעַד־דֹּ֥ר וָ֝דֹ֗ר אֱמוּנָתֹֽו׃ 
