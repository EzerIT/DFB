!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 23.10.2023>!!

===Paulus' Første Brev til Timotheus, kapitel 6===

==Om slaver==

v1 Alle som er under åg som slaver, skal vise deres egne herrer al respekt, som de er værdige til, for at Guds navn og læren ikke skal spottes. v2 Men de som har troende herrer, må ikke ringeagte dem fordi de er brødre, men skal tjene dem bedre fordi de er troende og elskede som modtager deres gode gerning. 

==Om falsk lære==

v3 Lær dette og forman! v4 Hvis nogen underviser anderledes og ikke holder sig til vor Herre Jesu Kristi sunde ord og den lære som stemmer med gudsfrygt, v4 er han opblæst, skønt han intet forstår, men er syg efter diskussioner og stridigheder om ord, som skaber misundelse, strid, bagtalelse, mistænkeliggørelse, v5 kontroverser hos mennesker som er ødelagte i tanker og berøvet sandheden fordi de mener at gudsfrygt er et middel til vinding.

==Om gudsfrygt==

v6 Ja gudsfrygt er en stor vinding sammen med selvbeherskelse, v7 for vi har ikke bragt noget ind i verden, for det er tydeligt{T: >>det er tydeligt<< er indsat i teksten.} at vi heller ikke kan bringe noget derfra, v8 men når vi har føde og klæder, skal vi være tilfreds med dette. v9 Men de som vil være rige, falder i fristelse, i en fælde og i mange ufornuftige og skadelige lyster som styrter mennesker i ødelæggelse og undergang. v10 For kærlighed til penge er roden til alt ondt, og den har nogle af jer stræbt efter og er vandret bort fra troen og har gennemboret sig selv med mange smerter.

==Om troens gode strid==

v11 Men du, Guds menneske, flygt fra dette og stræb efter retfærdighed, gudsfrygt, tro, kærlighed, udholdenhed og mildhed. v12 Kæmp troens gode kamp, grib det evige liv som du blev kaldet til. Du har aflagt den gode bekendelse over for mange vidner. v13 Jeg befaler dig over for Gud, som giver liv til alt, og over for Kristus Jesus, som har aflagt vidnesbyrd om den bekendelse for Pontius Pilatus, v14 at du skal fastholde buddet uplettet og uangribeligt indtil vor Herre Jesu Kristi tilsynekomst, v15 han som vil vise sig i den rigtige tid 

den salige og eneste hersker,

kongernes konge,

herrernes herre,

v16 den eneste som har udødelighed,

som bor i et utilnærmeligt lys,

som intet menneske har set eller kan se,

ham være ære og evig magt, amen.

==Formaning til de rige==

v17 Du skal befale de rige i den nuværende verden at de ikke skal være hovmodige eller sætte deres håb til den usikre rigdom, men til Gud som skænker os alt rigeligt til vores nydelse, v18 at de skal gøre godt, være rige på gode gerninger, være gavmilde og dele med andre v19 så de samler sig en skat som et godt fundament til den kommende tid for at de kan gribe det virkelige liv.

==Advarsel mod falsk lære==

v20 Timotheus, bevar det der er betroet dig, og vend dig bort fra den vanhellige og tomme snak og fra modsigelserne fra den falske erkendelse v21 som nogle har bekendt sig til. De er kommet bort fra troen.

Nåden være med dig.


