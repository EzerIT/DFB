!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard, Nicolai Winther-Nielsen>!!
!!<Literært tjek: Trine Tøndering>!!
!!<Dato for denne version: 06.02.2017>!!

===Salme 2===

==David profeterer om Messias' rige. Mennesker gør oprør imod JHVH og hans salvede, men det er forgæves og til deres egen ulykke==

v1 Hvorfor er folkeslagene{T: *gôyim* oversættes ofte >>hedninger<< (også 1871), men parallellen viser at det her må opfattes bredere.} i oprør,

og hvorfor{T: *lāmmāʰ* (>>hvorfor<<) står kun én gang i den hebraiske tekst, men det går også på anden halvdel af verset.} udtænker folkene tomhed?

v2 Jordens konger rejser sig;

fyrsterne rådslår sammen

imod JHVH og imod hans salvede:

v3 >>Lad os sønderrive deres lænker

og kaste deres reb af os!<<

v4 Han som bor i Himlen, ler;

JHVH spotter dem.

v5 Så vil han tale til dem i sin vrede;

forfærde dem ved sin harme:

v6 >>Jeg har dog indsat min konge

over Zion, mit hellige bjerg.<<

==Guds salvede konge skal regere==

v7 Jeg vil forkynde JHVHs dekret.

Han sagde til mig:

>>Du er min søn;

jeg har født dig i dag.

v8 Bed mig om det,

så vil jeg give dig folkene som din arv;

jordens yderste ender som din ejendom.

v9 Du skal knuse dem med et jernscepter;

som en pottemagers lertøj skal du smadre dem.<<


==Derfor formaner David til omvendelse og lydighed==

v10 Og nu, I konger, vær kloge!

Lad jer belære, I jordens dommere!

v11 Tjen JHVH med frygt;

fryd jer med bæven!

v12 Kys sønnen{E: Oftest flyttes nu ordene *naššᵊqû-var* (>>kys sønnen<<) op foran de sidste ord i v.11, hvor der også foretages yderligere rettelse. Det er dog unødvendigt og vilkårligt.} så han ikke bliver vred

og I omkommer på vejen;

for hans vrede optændes hastigt.

Salig enhver som søger tilflugt hos ham!
