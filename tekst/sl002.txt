===Salme 2===
==David profeterer om Messias' rige. Mennesker gør oprør imod JHVH og hans salvede, men det er forgæves og til deres egen ulykke==
v1 Hvorfor er folkeslagene {T: *gôjim* oversættes ofte >>hedninger<< (også 1871), men parallellen viser at det her må opfattes bredere.} i oprør, og hvorfor {T:*lāmmāh* (>>hvorfor<<) står kun én gang i den hebraiske tekst, men det går også på anden halvdel af verset.} udtænker folkene tomhed? 
v2 Jordens konger rejser sig, og fyrsterne rådslår sammen imod JHVH og imod hans salvede: 
v3 >>Lad os sønderrive deres lænker og kaste deres Reb af os!<<
v4 Han som bor i Himlen, ler; Herren spotter dem. 
v5 Så vil han tale til dem i sin vrede og forfærde dem ved sin harme: 
v6 >>Jeg har dog indsat min konge over Zion, mit hellige bjerg.<<


==Guds salvede konge skal regere==
v7 Jeg vil forkynde JHVHs dekret. Han sagde til mig: >>Du er min Søn; jeg har født dig i dag. 
v8 Bed mig om det, så vil jeg give dig folkene som din arv og jordens yderste ender til din ejendom. 
v9 Du skal knuse dem med et jernscepter, som pottemagerkar skal du sønderslå dem.<<


==Derfor formaner David til omvendelse og lydighed==
v10 Og nu, I konger, vær kloge! Lad jer belære, I jordens dommere! 
v11 Tjen JHVH med frygt og fryd jer med bæven! 
v12 Kys sønnen {T:Oftest flyttes nu ordene *našqû-bar* (>>kys sønnen<<) op foran de sidste ord i vers 11, hvor der også foretages yderligere rettelse. Det er dog unødvendigt og vilkårligt.} så han ikke bliver vred, og I må omkomme på vejen; for hans vrede optændes hastigt; salig enhver som forlader sig på ham!
