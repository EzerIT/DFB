!!<Oversættelse: Lydia Nørrelykke Gad>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 09.09.2024>!!

===Jeremias' bog, kapitel 17===


==Judas synd får konsekvenser==


//0 v1 >>Judas synd er skrevet 

med en jerngriffel,

//4 med en diamantspids{T: Ordret: >>hårdeste sten<<.}

er den indgraveret på deres hjertes tavle{H: 2 Mos 31,18; 32,16 Jer 31,33.}

og på jeres{T: En del håndskrifter har >>deres<<. I Jeremias’ bog skiftes der gentagne gange mellem anden og tredje person i samme tekstafsnit.} altres horn,{H: 3 Mos 4,7.18.25.20; 16,18; Sl 118,27.}

//3 v2 ligesom deres børn husker{E: En anden mulig oversættelse er: >>ligesom de husker deres børn, husker de<<.} deres altre 

og deres Ashera-pæle ved{E: Nogle oversætter >>under<<. Årsagen er at i Mosebøgerne og i Jeremias’ bog anvendes udtrykket >>under de grønne træer<<, og det er gennemgående et fast udtryk. Targum Jerusalem og Syriac oversættelsen har denne oversættelse.} de grønne træer{H: 5 Mos 12,2; Jer 2,20; 3,6.13.}

på de høje bakker.

//4 v3 Mit bjerg i det åbne land!

//2 Din rigdom, alle dine skatte 

giver jeg til plyndring

//6 for dine høje, for synden 

i alle dine territorier.

//5 v4 Du vil 
//6 – endog af dig selv - give slip på din arvelod{E: Teksten er uklar og vanskelig. Det giver anledning til ret forskellige oversættelser. Det er især udtrykket *uvxā* der volder problemer. Nogle oversætter det >>af dig selv<< eller >>imod dig<< og oversætter >>du har mistet den, din arvelod taler imod dig<< eller >>på grund af din egen skyld skal du miste din arvelod<<. Andre ændrer *uvxā* til *yadxa* >>din hånd<< og oversætter >>du vil lade din hånd falde fra din arvelod<<.}

//7 som jeg gav dig.

//4 Jeg vil få dig til at tjene dine fjender

i landet 
//5 som du ikke kender;

//3 for I har optændt en ild i min vrede,

//4 til evig tid vil den brænde.


==Forbandelsen==


//1 v5 Sådan siger HERREN:

//2 Forbandet er den mand{E: *ggever* betyder >>ung, stærk mand<<.}
//4 som stoler på mennesker,

//6 og gør kød til sin arm,{T: Dvs. gør mennesker til sin styrke.}

//5 og hvis hjerte fjerner sig fra HERREN.

//3 v6 Han bliver som en busk i ørkenen

//4 og ser ikke
//5 når det gode kommer.

//3 Han skal bosætte sig på udtørrede steder i ørkenen, et saltland
//4 hvor ingen bor.


==Velsignelsen og det bedrageriske hjerte==


//2 v7 Velsignet{E: *bārûx* er stærkere end *ʔašrê* >>salig<< i Sl 1,1.}{H: Sl 28,7; 31,7.15; 52,10.} er den mand
//5 som stoler på HERREN,

//6 og HERREN er hans tillid! 

//4 v8 Han bliver som et træ,
//6 plantet ved vand,

//7 og ved{T: Eller >>til<<.} bækken strækker det{T: >>Det<< henfører til >>træet<<. Nogle oversætter >>det<< med >>han<< i hele vers 8. Grammatisk set er det muligt og giver mening.} sine rødder ud. 

//5 Det frygter ikke{E: Det hebraiske verbum har ingen masoretiske tegn. Derfor er der to muligheder: *lo yira* >>frygter ikke<< som er den skrevne form (ketiv), mens *lo yir'eh* >>ser ikke<< er den læste form (qere). De forskellige oversættelser vælger frit.}
//8 når heden kommer,

//7 for dets blade er friske.

//6 I tørkens{T: Ordret: >>mangel<<.} år er det ikke bekymret,

//5 og det ophører ikke 
//6 med at bære frugt.

//3 v9 Bedragerisk er hjertet,{H: Es 29,13.} mere end alt andet,

//7 uhelbredeligt{E: *ʔānuš* betyder >>være syg<<, >>være svag<<. Septuaginta læser *ʔenoš* som betyder >>mand<<, Targum har >>stærk<<. Den mulige dobbelte betydning af *ʔānuš*/*ʔenoš* hvoraf masoreterne anvender den ene betydning og Septuaginta den anden, er et typisk ordspil hos Jeremias.} er det.

//6 Hvem kan forstå det?

//5 v10 Jeg er HERREN,
den der ransager hjertet,{H: Sl 139,1.23.}

//7 den der prøver nyrer{T: Figurativt om menneskets følelser og karakter.}{H: Sl 26,2; 7,10; Jer 20,12; 11,20; Åb 2,23; Job 16,13.} 

//6 og giver enhver efter hans færd,{E: Ordret: >>hans vej<< eller >>hans veje<<. Alternativerne skyldes at de masoretiske tegn mangler.}

efter{T: Mange tilføjer >>og<< foran >>efter<< ligesom i Jer 32,19.} frugten af hans gerninger.{H: Jer 32,19; 21,14; Es 3,10.}


==Bedragere og troløse ender som tåber==


//4 v11 En agerhøne ruger,{T: Verbet her kan betyde >>samler sammen som et kuld<< eller >>ruger<< og findes kun her og i Es 34,15. Da både agerhøne og de to verbers form står i maskulinum, kan det være der tænkes på en han agerhøne.}
//6 men den lægger ikke æg,{T: Ordret: >>føder<<.}

//5 sådan er den der skaffer sig rigdom,
//7 men ikke på retmæssig vis;{T: Ordret: >>ved retfærdighed<<.}

//6 midt i sine dage må han forlade det,

//7 og ved hans endeligt vil han være en tåbe.

//0 v12 Herlighedens trone,

//2 højtliggende fra begyndelsen,

//3 stedet for vores{T: Vers 12-13 er midt i HERRENS tale et udbrud fra Jeremias selv.} helligdom!

//1 v13 Israels håb,{E: *miqwēʰ* >>håb<< kan også betyde >>(vand)reservoir<<. Derved er der et ordspil med >>HERREN, en kilde<< i slutningen af vers 13, en forstærkning og en udvidelse fra >>reservoir<< til >>levende kilde<<.}{H: Jer 14,8; 50,7.} HERRE! 

//4 Alle der forlader dig bliver til skamme -

//6 de der går bort fra mig{T: HERREN.} vil blive skrevet i jorden{T: Dvs. slettet, glemt.} - 

//5 for de har forladt kilden med levende vand, HERREN.<<{T: I den hebraiske tekst står >>HERREN<< efter >>levende vand<<, nogle flytter >>HERREN<< frem som det egentlige objekt, LXX oversætter >>livets kilde<< og sletter >>vand<<.}{H: Jer 2,13; Johs 4,10-14.} 


==Jeremias beder HERREN om hjælp mod forfølgerne==


//3 v14 Helbred mig,
//5 HERRE,
//4 og jeg bliver helbredt!

//3 Frels mig,
//6 og jeg bliver frelst,

//5 for du er min lovsang.

//4 v15 Se, det er dem der hele tiden siger{E: Eller >>bliver ved med at sige<<. Verbet er en participium, der udtrykker noget vedvarende.} til mig:

//6 >>Hvor er HERRENS ord?

//7 Lad det komme!<<

//5 v16 Hvad mig angår, pressede jeg dig ikke for at være hyrde,{E: Teksten er vanskelig pga.*mērōʕeʰ* >>fra at være en hyrde<<; også fordi >>hyrde<< i forbindelse med profet ikke optræder andre steder i GT. Nogle oversætter >>jeg har ikke unddraget mig hyrdetjenesten<<. Andre ændrer vokaliseringen af *mērōʕeʰ* til *mēraʕa* >>fra ondt<<, >>fra ulykke<< og oversætter >>pressede jeg dig ikke for den onde dag<<.}{H: Jer 1,6-9.} 

//7 og dagen med uhelbredelig sygdom{T: Her er anvendt samme ord som om hjertet i vers 9.}{H: Jer 17,17-18; 15,18; 4,9; Am 5,18.} har jeg ikke begæret,

//6 du ved det.
//7 Hvad der er kommet over mine læber,

det er foran dit ansigt.

//2 v17 Vær ikke til rædsel for mig, 

//4 du er min tilflugt på den onde{T: Eller >>ulykkens<<.} dag!

//3 v18 Lad mine forfølgere blive til skamme, 
//4 men lad ikke mig blive til skamme!

//3 Lad dem blive rædselsslagne,

//5 men lad ikke mig blive rædselsslagen!

//4 Bring den onde dag over dem,

//5 knæk dem i et dobbelt sammenbrud!


==Hold sabbatsdagen hellig!==


//0 v19 Sådan sagde HERREN til mig:
//1 >>Gå,
//2 og du skal stå i folkets sønners port,
//4 som Judas konger kommer ind ad, 
//5 og som de går ud ad,
//3 og i alle Jerusalems porte.
//2 v20 Og du skal sige til dem:
//3 >Hør HERRENS ord, 
//5 Judas konger og hele Juda og alle Jerusalems indbyggere,
//6 de som kommer gennem disse porte!

//4 v21 Sådan siger HERREN:
//5 Giv agt på jeres sjæle{T: Eller >>jeres liv<<.}
//8 og bær ikke en byrde på sabbatsdagen,
//10 så I bringer den ind gennem Jerusalems porte!
//9 v22 I må ikke bringe en byrde ud fra jeres huse på sabbatsdagen
//10 og I må ikke udføre noget som helst arbejde!
//7 I skal holde sabbatsdagen hellig
//8 som jeg befalede jeres fædre!
//9 v23 Men I har ikke hørt 
//9 og ikke bøjet jeres øre,
//10 men gjort jeres nakke stiv{H: Jer 7,26; 19,15.}
//11 for ikke at høre
//12 og for ikke at tage imod tugt.
//6 v24 Og det skal ske,
//7 hvis I virkelig hører på mig
//11 – det er HERRENS udsagn -
//10 så I ikke bringer en byrde gennem denne bys porte på sabbatsdagen
//11 og holder sabbatsdagen hellig,
//12 ikke udfører noget som helst arbejde på den,
//9 v25 så skal der gennem denne bys porte komme konger og fyrster,
//13 de som sidder på Davids trone,
//13 de som farer afsted i stridsvogn og med heste,
//12 de og deres fyrster, Judas mænd og Jerusalems indbyggere;
//11 og denne by skal bebos for evigt.
//10 v26 Og de skal komme fra Judas byer og fra Jerusalems omegne,
fra Benjamins land, fra lavlandet, fra bjerglandet og fra Negev, 
//11 idet de bringer brændoffer, slagtoffer og afgrødeoffer og røgelse -
//12 og de som bringer et takoffer{T: >>offer<< er tilføjet.} - i HERRENS hus.
//8 v27 Men hvis I ikke hører på mig
//10 og holder sabbatsdagen hellig
//12 og ikke bærer en byrde
//11 når I kommer gennem Jerusalems porte på sabbatsdagen,
//9 så vil jeg sætte ild til dens porte,
//10 og den skal fortære Jerusalems paladser{T: Eller >>fæstninger<<.}
//11 og ikke slukkes.<<<
