!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 23.10.2023>!!

===Paulus' Andet Brev til Timotheus, kapitel 1===


==Forord==

v1 Paulus, ved Guds vilje Kristi Jesu apostel med henblik på at forkynde{T: >>at forkynde<< er indsat.} løftet om livet i Kristus Jesus, v2 hilser Timotheus, mit elskede barn: Nåde, barmhjertighed og fred fra Gud Fader og Kristus Jesus vores Herre.

==Tak for Timotheus==

v3 Jeg takker Gud, som jeg fra mine forfædre af tjener med en ren samvittighed, når jeg uden ophør husker dig i mine bønner nat og dag, v4 for jeg længes efter at se dig når jeg husker dine tårer, for at jeg må blive fyldt af glæde. v5 Jeg husker den oprigtige tro i dig som først boede i din mormor Lois og din mor Eunike, og jeg er overbevist om at den også bor i dig.

==I tjeneste for evangeliet==

v6 Derfor påminder jeg dig om at lade den Guds nådegave flamme op som er i dig ved min håndspålæggelse. v7 For Gud har ikke givet os fejheds ånd, men krafts, kærligheds og selvbeherskelses ånd. v8 Skam dig altså ikke ved vidnesbyrdet om vores Herre eller over mig, hans fange, men tag del i lidelsen for evangeliet i overensstemmelse med Guds kraft.

v9 Han har frelst os

og kaldet os med en hellig kaldelse,

ikke på grund af vores gerninger,    

men på grund af sin egen beslutning og nåde

som er blevet givet os i Kristus Jesus

fra evige tider af,

v10 men som nu er blevet åbenbaret

ved vores frelser Kristi Jesu tilsynekomst,

som tilintetgjorde døden

og bragte liv og uforgængelighed for lyset ved evangeliet.

v11 Til dette er jeg indsat som forkynder, apostel og lærer, v12 og på grund af dette lider jeg, men jeg skammer mig ikke, for jeg ved på hvem jeg tror, og jeg er overbevist om at han kan bevare det der er betroet mig, indtil den dag. v13 Hav som standard de sunde ord som du har hørt af mig, i tro og kærlighed i Kristus Jesus. v14 Bevar det gode som er betroet dig ved Helligånden som bor i jer.

==Et eksempel==

v15 Du ved at alle i provinsen Asien har vendt sig fra mig, blandt dem er Fygelos og Hermogenes. v16 Herren vise Onesiforos’ hus barmhjertighed, for han har ofte givet mig nyt livsmod og ikke skammet sig ved mine lænker, v17 med da han kom til Rom, søgte han ivrigt efter mig og fandt mig. v18 Herren give ham at finde barmhjertighed fra Herren på den dag. Du kender godt hele hans tjeneste i Efesos.


