!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 23.10.2023>!!

===Paulus' Brev til Titus, kapitel 2===


== Du skal sige det der stemmer med den sunde lære: v2 Ældre mænd skal være kontrollerede, respektable, beherskede, sunde i troen, i kærligheden og i udholdenheden. v3 Ældre kvinder skal ligeledes i adfærd være hellige, ikke sladrende, ikke slaver af megen vin, men lærere i det gode v4 for at de kan opmuntre de unge kvinder til at elske deres mænd og deres børn, v5 til at være selvbeherskede og rene, til at arbejde i hjemmet og være gode og til at underordne sig deres egne mænd for at Guds ord ikke skal spottes. 

v6 Forman ligeledes de unge mænd til selvbeherskelse v7 i alt, og vis dig selv som et forbillede i gode gerninger, og vis dig ufordærvet og seriøs i din undervisning, v8 i din tale sund og uangribelig for at modstanderen må blive til skamme fordi han ikke har noget ondt at sige om os. 

v9 Forman slaverne at de skal underordne sig deres egne herrer i alt, at de skal være imødekommende og ikke modsigende, v10 ikke stjæle, men i alt vise god troskab for at de i alt kan bringe ære til Guds, vores frelsers, lære. 

v11 For Guds nåde er blevet åbenbaret til frelse for alle mennesker v12 og opdrager os til at sige nej til ugudelighed og verdslige lyster og til at leve med selvbeherskelse, retfærdigt og gudfrygtigt i denne verden, v13 mens vi venter det salige håb og den store Guds og vores frelsers Jesu Kristi herlige tilsynekomst. v14 Han gav sig selv hen for os for at løskøbe os fra enhver lovløshed og for at rense sig et ejendomsfolk, som er ivrigt efter at gøre gode gerninger. v15 Tal dette, forman og irettesæt med al autoritet. Lad ingen ringeagte dig.


