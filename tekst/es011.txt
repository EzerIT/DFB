!!<Oversættelse: Jørgen Bækgaard Thomsen>!!
!!<Redigering: Trine Tøndering og Nicolai Winther-Nielsen>!!
!!<Dato for denne version: 19.12.2025>!!

===Esajas' Bog, kapitel 11===

==Isajs rodskud==
//0 v1 Der vil spire en kvist frem af Isajs stub,

//3 og fra hans rødder skyder frugt frem.{E: Således Septuaginta der læser *yfrḥ*  (>>gro frem<<) i stedet for  *yfrh* (>>være frugtbar<<).}

//2 v2 HERRENS Ånd vil hvile over ham,

visdoms og indsigts Ånd,

råds og styrkes Ånd,

den Ånd der giver kundskab og gudsfrygt{N: Frygt} i forholdet til HERREN.

//4 v3 Han vil nyde{T: Ordret >>dufte<< (se 1 Mos 8,21) og med ordspil på ordet for Ånd.}  gudsfrygt i forholdet til HERREN,

//6 og han vil ikke dømme efter det hans øjne ser,

//6 og ikke fælde dom efter det hans ører hører.

//7 v4 Men han vil dømme svage med retfærdighed

//5 og straffe landets{N: Jord} elendige på grundlag af retssikkerhed;

//5 han vil slå landet{N: Jord}{E: Ordet kan omvokaliseres fra*ʔereṣ* (>>jord<<) til *ʕārēṣ* (>>voldsmand<<).} med sin munds stav

//7 og dræbe gudløse med sine læbers ånde.

//6 v5 Retfærdighed vil være hans hofters bælte

//7 og trofastheden hans lænders bælte.

//3 v6 Ulven vil slå sig ned sammen med lammet,

//6 og panteren ligge sammen med kiddet;

//7 kalven, ungløven og fedekalven{E: *ûmᵊrîʔ* (>>og fedekalv<<) ser i Septuaginta ud til at være læst  *yirʕû* (>>vil græsse<<).} er sammen,

//8 og en lille dreng vogter dem.

//5 v7 Koen og bjørnen græsser,{E: Hebraisk: *tirʕeʸnāʰ* rettes ofte til *titrāʕeʸnāʰ* (>>bliver venner<<).}

//7 deres unger ligger sammen,

//6 og løven æder strå som oksen.

//7 v8 Spædbarnet leger over giftslangens hul,

//8 og det fravænnede barn vil stikke sin hånd hen over hugormens hule

//4 v9 De vil ikke gøre ondt
//6 og ikke ødelægge på hele mit hellige bjerg,

//5 for landet{N: Jord} er fuldt af kundskab om HERREN,

//6 som vandene dækker havets bund.{T: Ordret blot: >>som vandene dækker havet<<.}

==Profeti om Israels hjemkomst og genrejsning==
//1 v10 På den dag

//3 vil det være Isajs rod,
//6 der står som et banner for folkene,

//5 til ham vil folkeslagene søge hen,

//4 og hans bolig vil være herlig.

//2 v11 På den dag

//3 vil Herren igen, for anden gang, række sin hånd ud

//6 for at løskøbe den rest af sit folk

//7 som er tilbage, fra Assyrien og Egypten,

fra Pathros, Nubien, Elam,

Sinear, Hamat og fra havets øer.

//5 v12 Og han vil rejse et banner for folkene

//7 og samle Israels fordrevne

//8 og bringe Judas spredte{E: *nidḥê* (>>fordrevne<<) er maskulinum, men *nᵊfuṣôt* (>>spredte<<) femininum, måske for at inkludere kvinder i løftet.} sammen

fra jordens fire hjørner.

//6 v13 Efraims skinsyge vil forsvinde

//8 og Judas angribere blive udryddet;

//7 Efraim vil ikke være skinsyg på Juda,

//9 og Juda vil ikke være fjendtlig mod Efraim.

//8 v14 Men de vil flyve ind over filistrenes bakker{T: Ordret >>skuldre<<.} imod vest,

//9 sammen vil de plyndre østens befolkninger.

//10 Edom og Moab vil blive et bytte for deres hånd,

//11 og Ammonitternes børn vil blive deres undersåtter.

//4 v15 HERREN vil lægge band på Egypterhavets vig

//6 og svinge sin hånd ud over floden med sin åndes glød,{E: *baʕyām* (>>glød<<) blev i de gamle oversættelser gengivet som *bᵊʕōṣēm rûḥô* (>>med sin kraftige storm<<).}

//7 og han vil splitte den til syv wadier,

//8 så man kan gå over med sko.

//5 v16 Og der vil være en ryddet vej for den rest af hans folk

//7 der bliver tilbage fra Assyrien,

//6 ligesom der var for Israel

//7 den dag det drog op fra Egyptens land.
