!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 22.11.2021>!!

===Esajas' Bog, kapitel 11===

==Esajas profeterer om Messias der skal fødes i Isajs slægt, være udrustet med Åndens herlige gaver, oprette sit rige ved sit ord og stifte fred imellem sin menigheds lemmer.==

v1 Men der skal spire et skud frem af Isajs stub, og en kvist af hans rødder skal bære frugt.{T: En del oversættere følger Septuaginta, der skal oversættes: >>gro frem<<.}
v2 Og JHVHs Ånd skal hvile over ham, visdoms og indsigts Ånd, råds og styrkes Ånd, den Ånd der giver kundskab og frygt for JHVH.
v3 Og hans lyst skal være i frygt for JHVH, og han skal ikke dømme efter det hans øjne ser, og ikke fælde dom efter det hans ører hører.
v4 Men han skal dømme de ringe med retfærdighed og holde rettergang med retfærdighed over landets{T: Kan også oversættes: >>jordens<<.} elendige; han skal slå jorden{T: Kan også oversættes: >>landet<<.} med sin munds stok og dræbe den ugudelige med sine læbers ånde.
v5 Retfærdighed skal være hans hofters bælte og trofastheden bæltet om hans lænder.
v6 Ulv skal bo sammen med lam og panter ligge sammen med kid; kalv og ungløve og fedekalv skal lejre sig sammen, og en lille dreng skal vogte dem.
v7 Ko og bjørn skal græsse sammen, deres unger skal ligge sammen, og løve skal æde strå som oksen.
v8 Spædbarn skal lege ved giftslangens hul og fravænnet barn stikke sin hånd hen til hugormens{T: Der er formodentlig tænkt på en bestemt giftslange, men det er uvist, hvilken det er.} hule.
v9 De skal ikke gøre ondt og ikke ødelægge på hele mit hellige bjerg, for landet{T: Kan også oversættes: <<jorden<<.} er fuld af kundskab om JHVH som vandet dækker havets bund.{T: Ordret blot: >>som vand dækker havet<<.}

==Messias skal omvende hedningerne, samle jøderne og frelse dem fra deres fjender, som det skete da de drog ud af Egyptens land.==

v10 Og det skal ske på den dag at folkeslag skal spørge efter Isajs rodskud, der står som et banner for folkene, og hans bolig skal være herlig.
v11 Og det skal ske på den dag at Herren igen, for anden gang, skal række sin hånd ud for at vinde den rest af sit folk tilbage som skal blive til overs fra Assyrien og Egypten og fra Pathros og fra Etiopien og fra Elam og fra Sinear og fra Hamath og fra øerne i havet.
v12 Og hans skal rejse et banner for hedningerne og samle de fordrevne af Israel sammen og samle de spredte af Juda fra jordens fire hjørner.
v13 Og Efraims misundelse skal forsvinde, og Judas fjender skal udryddes; Efraim skal ikke være misundelig på Juda, og Juda skal ikke presse Efraim.
v14 Men de skal flyve ind på filistrenes skuldre imod vest, de skal sammen røve fra dem der bor imod øst. Edom og Moab skal blive et bytte for deres hånd, og Ammons børn skal vise dem lydighed.
v15 Og JHVH skal lægge band på vigen ved Egyptens havbugt og række sin hånd ud over floden med sin stærke storm, og han skal splitte den i syv bække så man kan gå over med sko. 
v16 Og der skal være en ryddet vej for den rest af hans folk der skal blive til overs fra Assyrien, ligesom der var for Israel den dag det drog op fra Egyptens land.
