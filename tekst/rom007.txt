!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 20.12.2023>!!
===Paulus' brev til romerne, kapitel 7===


==Fri fra loven==

v1 Eller ved I ikke, brødre – jeg taler jo til dem, der kender loven – at lover hersker over et menneske så længe det lever? v2 For den gifte kvinde er ved loven bundet til manden mens han lever, men hvis manden dør, er hun løst fra loven der bandt hende til manden.{T: Ordret: >>fra mandens lov<<.} v3 Derfor skal hun kaldes en ægteskabsbryder hvis hun bliver gift med en anden mand{T: Ordret: >>hvis hun bliver en anden mands<<.} mens manden lever, men hvis manden dør, er hun fri fra loven så hun ikke er en ægteskabsbryder hvis hun bliver gift med en anden mand. v4 Derfor, mine brødre, er også I døde{E: På græsk bruges der en passivform.} i relation til loven ved Kristi krop så I kan tilhøre en anden, nemlig han som er blevet oprejst fra de døde, for at vi kan bære frugt for Gud. v5 For da vi var i kødet, var de syndige lidenskaber virksomme i vores lemmer ved loven så vi bar frugt for døden, v6 men nu er vi blevet løst fra loven, da vi er døde i relation til det vi var blevet bundet af så vi kan tjene i Åndens nye liv og ikke i bogstavets gamle liv.

==Loven og synden==

v7 Hvad skal vi da sige? Er loven synd? Slet ikke! Men jeg kendte ikke til synden uden ved loven, 
for jeg vidste ikke af begæret uden at loven sagde: ”Du må ikke begære.” v8 Men da synden fik en anledning, virkede den ved buddet enhver form for begær i mig, for uden lov er synden død. v9 Men jeg levede engang uden lov, men da buddet kom, levede synden op, v10 og jeg døde, og buddet, som skulle føre til liv, viste sig at føre til død. v11 For da synden fik en anledning, bedrog den mig ved buddet og slog mig ihjel ved det. v12 Altså er loven hellig, og buddet er helligt, retfærdigt og godt. v13 Blev da det gode til død for mig? Slet ikke, men det var synden der blev til død for mig for at synden skulle vise sig som synd når den ved det gode virkede død for mig for at synden skulle blive overmåde syndig ved buddet.

==Jeg’ets nederlag over for synden==

v14 For vi ved at loven er åndelig, men jeg er kødelig, for jeg er solgt under synden. v15 For jeg anerkender ikke det jeg udfører, for jeg praktiserer ikke det jeg vil, men jeg gør det jeg hader. v16 Men når jeg gør det jeg ikke vil, så er jeg enig med loven i at den er god. v17 Men nu er det ikke mig som udfører det jeg ikke vil, men synden som bor i mig. v18 For jeg ved at i mig, det vil sige i mit kød, bor der ikke noget godt, for viljen til det gode ligger mig nær, men ikke udførelsen, v19 for jeg gør ikke det gode jeg vil, men jeg praktiserer det onde jeg ikke vil. v20 Men når jeg gør det jeg ikke vil, er det ikke mere mig som udfører det, men synden som bor i mig. v21 Jeg finder altså at det er en regel{T: Ordret: >>den lov<<.} for mig som vil gøre det gode, at det onde ligger mig nær, v22 for jeg glæder mig over Guds lov ifølge det indre menneske, v23 men jeg ser en anden magt{T: Ordret: >>lov<<.} i mine lemmer som fører krig mod loven i mine tanker, og som tager mig til fange ved syndens lov som er i mine lemmer. v24 Jeg ulykkelige menneske! Hvem skal befri mig fra dette dødens legeme? v25 Men tak til Gud ved Jesus Kristus, vores Herre! Altså tjener jeg selv med tankerne Guds lov, men med kødet syndens lov.


