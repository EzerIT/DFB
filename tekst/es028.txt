!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 04.10.2023>!!
===Esajas' Bog, kapitel 28===

==Domsprofeti over Samaria og Jerusalem== 
v1 Ve stoltheds krone, 

Efraims berusede, 

 og en visnet blomst er dens prægtige prydelse

på højden{T: Kan også oversættes: >>hovedet<<.} over en frugtbar{T: Ordret: >>fede<<. Ordene: >>frugtbar dal<< slettes af en del fortolkere her (jf. vers 4) som forstyrrende i både rytme og mening. Ordene findes dog her i alle håndskrifter.} dal, 

fuld af dem som er slået omkuld af vin!

v2 Se, Herren har en stærk og mægtig, 

der som skybrud af hagl, 

som en ødelæggende storm, 

som et skybrud af mægtige, oversvømmende vande, 

kaster den{T: Kronen (vers 1).} til jorden med magt.

v3 Under fødder skal den trædes ned, 

Efraims berusedes stoltheds krone.

v4 Og hans prægtige smykke, 

en falmet blomst, 

der står på højden over en frugtbar dal, 

skal blive som en figen der er tidligt moden 

inden høsten, 

som én får øje på 

og sluger mens den endnu er i hans hånd.

v5 På den dag skal Hærskarers HERRE{N: Hærskarers} blive 

til en herlig krone og en prægtig krans 

for sit folks rest,

v6 og til rettens Ånd 

for den der sidder i domstolen, 

og til styrke for dem der driver krigen tilbage til porten.{T: Dvs. driver fjenden ud af byen.}

***

v7 Men også de dingler af vin 

og vakler rundt af berusende drik; 

præst og profet dingler af berusende drik, 

de er forvirrede på grund af vin, 

de vakler rundt på grund af berusende drik,

de dingler når de har et syn, 

de raver rundt ved domsforkyndelse.

v8 For alle borde er fulde af ulækkert bræk; 

der er ikke én ren plet.{T: Ordret: >>uden en plads<<.}

v9 Hvem skal han lære kundskab? 

Og hvem skal han få til at forstå et budskab? 


Er det dem der er vænnet fra mælk, 

dem der er taget fra brystet?{E: Den hebraiske tekst har dualis.}

v10 For >>Savlasav, savlasav,

kavlakav, kavlakav,{E: Her er de hebraiske ord blot gengivet. Det er stærkt omdiskuteret, om de gengiver fulde menneskers eller små børns vrøvl, eller de muligvis skal oversættes: >>forskift efter forskift, målesnor efter målesnor<<.}

lidt her, lidt der.<<

***

v11 Ja, med stammende læbe 

og med fremmed sprog 

skal han tale til dette folk.

v12 Da han sagde til dem: 

>>Her er der ro, 

lad den trætte hvile, 

her er hvilested,<< 

var de ikke villige til at lytte.

v13 Så bliver HERRENS ord for dem da:

>>Savlasav, savlasav,

kavlakav, kavlakav,

lidt her, lidt der,<<

for at de skal gå og snuble bagover 

og kvæstes og falde i en snare og tages til fange.

***

v14 Hør derfor HERRENS ord, 

I spottere, 

der hersker over dette folk, 

som er i Jerusalem! 

v15 Fordi I sagde: 

>>Vi har sluttet en pagt med døden 

og lavet et forbund med dødsriget; 

en flodbølge,{T: Oversættes af andre: >>en svungen svøbe<<.} når den farer forbi, 

skal den ikke nå os; 

for vi har gjort løgn til vores tilflugt, 

og vi skjuler os i falskhed.<<

v16 Derfor, sådan sagde Herren HERREN: 

>>Se, jeg lægger{E: Den masoretiske tekst har: >>Se mig, der lægger …<<. Men man følger oftest bl.a. Septuaginta} som grundvold i Zion en sten, 

en prøvet sten, 

en kostbar hjørnesten, 

fast grundlagt. 

Den der tror, haster ikke.<< {T: Den græske oversættelse har: >>skal ikke blive til skamme.<<}.

v17 Og jeg vil sætte ret som målesnor 

og retfærdighed som lodline, 

og hagl skal drive løgnens tilflugtssted bort 

og vande skylle over skjulet.

v18 Jeres pagt med døden skal ophæves,{E: *xuppar*. Ordret: >>skal sones<<, dette ene sted går man dog ud fra oversættelsen: >>skal ophæves<<. Man vælger at følge Targum:  *tufar*: >>brydes/ophæves<<.}

og jeres forbund med dødsriget skal ikke bestå;

en flodbølge,{T: Oversættes af andre: >>en svungen svøbe<<.} når den farer forbi,   

 så bliver I trampet ned af den.

v19 Hver gang den farer forbi, 

skal den tage jer med; 

for den skal fare forbi hver morgen, 

om dagen og om natten; 

og det skal være en rædsel bare at forstå budskabet.

***

v20 For sengen er for kort til at strække sig ud, 

og tæppet er for smalt, når man vil dække sig til.

v21 For som ved Perasims bjerg

rejser HERREN sig,

harm som i dalen ved Gibeon, 

for at gøre sin gerning 

– fremmed er hans gerning! 

Og for at udføre sit værk 

– fremmedartet er hans værk!

v22 Og nu, hold op med at spotte 

så at jeres lænker ikke skal blive strammere; 

for en ødelæggelse og en beslutning har jeg hørt om 

fra Herren, Hærskarers HERRE,{N: Hærskarers} 

angående hele jorden.

***

v23 Lyt og hør min stemme, 

giv agt og hør min tale!

v24 Mon det er hele dagen 

bonden{T: Ordret: >>han der pløjer<<.} pløjer for at så, 

vender og harver sin jord?

v25 Er det ikke sådan at når han har jævnet dens overflade, 

så spreder han dild og strør kommen 

og sår hvede i rækker 

og byg på det afmærkede sted 

og spelt på dets kant?

v26 For han underviser ham om den rigtige måde, 

hans Gud lærer ham den.

v27 Ja, dild tærskes ikke med tærskeslæde, 

og vognhjul køres ikke hen over kommen; 

men dild slås af med stav og kommen med kæp.

v28 Brødkorn stødes småt,{T: Andre opfatter linjen som spørgsmål: >>Knuser man brødkorn?<<} 

men ikke for evigt; 

og driver man sin vogns hjul og sine heste hen over det, 

knuser man det ikke.

***

v29 Også dette kommer fra Hærskarers HERRE,{N: Hærskarers} 

han giver forunderlige råd 

han har stor visdom.


