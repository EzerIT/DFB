!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 04.10.2023>!!
===Esajas' Bog, kapitel 27===

v1 På den dag skal HERREN straffe med sit sværd, 

det tunge og store og stærke, 

Livjatan, den flygtige{E: Betydningen af ordet *bāriₐḥ* er omdiskuteret. Andre oversætter: >>ond/farlig/fortidig<<.} slange, 

og Livjatan, den bugtede slange, 

og han dræber dragen, der er i havet.

***

v2 På den dag
skal I synge om en herlig{E: Den masoretiske tekst har: *ḥemer*: >>vin<<, men mange håndskrifter har (med støtte i gamle oversættelser): *ḥemed*: >>herlig<<.} vingård:

v3 Jeg, HERREN, vogter den, 

hvert øjeblik vander jeg den;
 
for at ingen skal hærge den, 

vil jeg vogte den dag og nat.

v4 Vrede har jeg ikke; 

hvem giver mig tjørn og tidsel?

Med krigen vil jeg angribe det 

og brænde det hele,

v5 medmindre man griber min beskyttelse,{T: Samme hebraiske ord oversættes i andre sammenhænge: >>fæstning<<.}
 
slutter fred med mig, 

ja, slutter fred  med mig.

v6 I dage{E: Den hebraiske tekst har blot: >>I det der kommer<<. Der er uden tvivl (også) tænkt på dage, men meningen kan også være: >>I alt det der kommer<<. } der kommer, skal Jakob slå rødder, 

Israel skal blomstre og få knopper; 

og de skal fylde verdens overflade med frugt.

v7 Har han slået sit folk på samme måde som den der slog det?{T: Ordret: >>Har han slået det, svarende til slaget fra den, der slog det?<<} 

Eller blev det slået ihjel, som de der dræbte det, blev slået ihjel?

v8 Ved at jage bort, ved at forstøde, straffede du det; 

han fjernede det med sin kraftige storm, den dag der var østenvind.

v9 Derfor bliver Jakobs skyld sonet derved, 

og dette er hele frugten af at hans synd fjernes: 

At han gør så alle altrets sten 

bliver som knuste kalksten; 

der skal ikke mere stå Astarte-pæle og røgelsesaltre.{E: Ordet *ḥammān* forekommer kun ganske få steder i GT, og betydningen er omdiskuteret. Oftest oversættes det med >>røgelsesalter<<. Andre foreslår: >>sol-søjler<<.}

***

v10 For den befæstede by ligger ensom, 

en forladt boplads og øde som en ørken; 

dér skal en kalv græsse, 

og dér skal den ligge
og æde dens kviste.

v11 Når dens gren er tør, 

da skal den brækkes af, 

kvinder kommer og antænder den; 

for det er et folk uden indsigt, 

derfor vil han, der skabte det, ikke forbarme sig over det, 

og han, der dannede det, vil ikke være nådig imod det.

==Profeti om israelitternes tilbagevenden til deres land==

v12 Men det skal ske på den dag 

at HERREN skal slå frugter ned lige fra flodens {T: Eufrats} strøm 

til Egyptens Bæk; 

og I skal samles op 

én for én, Israels børn!

v13 Og det skal ske på den dag 

at der skal blæses i en stor basun;

så skal de komme, de der forsvandt i Assyriens land, 

og de fordrevne i Egyptens land, 

og bøje sig tilbedende ned for HERREN 

på det hellige bjerg i Jerusalem.


