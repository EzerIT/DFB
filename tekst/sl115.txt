!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 04.09.2017>!!

===Salme 115===

==Menighedens klage==
v1 Ikke os, HERRE, ikke os,

men dit navn skal du give ære

for din nådes{N: nåde}, for din sandheds{T: Kan også oversættes: >>troskab<<.} skyld.

v2 Hvorfor skal folkene{T: Kan også oversættes: >>hedningerne<<. Her kan det give god mening.} sige:

>>Hvor er nu deres Gud?<<

==Afgudernes afmagt==
v3 Men vores Gud er i himlen,

han gør{E: Qatal skal normalt oversættes: >>han har gjort<<, men vægten ligger her på Guds aktivitet som modsætning til afgudernes passivitet og afmagt.} alt hvad han ønsker.

v4 Deres gudebilleder er sølv og guld,

menneskehænders værk.

v5 De har mund, men kan ikke tale,

de har øjne, men kan ikke se,

v6 de har ører, men kan ikke høre,

de har næse, men kan ikke lugte.

v7 Deres hænder – dem kan de ikke føle med,

deres fødder - dem kan de ikke gå på,

de kan ikke frembringe lyd med deres strube.

v8 Ligesom de er, bliver også de der har lavet dem,{E: Kan også oversættes: >>Gid de der har lavet dem, må blive som dem<< (således Septuaginta). I sammenhængen synes salmen dog at udtrykke vished om at det vil ske.}

enhver som stoler på dem.

==Formaning til at stole på HERREN==
v9 Israel, stol på HERREN!

Han er deres hjælper{T: Oversættes ofte: >>hjælp<<.} og deres skjold.

v10 Arons Hus, stol på HERREN!

Han er deres hjælper og deres skjold.

v11 I, som frygter HERREN, stoler på HERREN!

Han er deres hjælper og deres skjold.

==HERREN velsigner==
v12 HERREN har husket os, han vil velsigne,

han vil velsigne{E: Verberne i denne og de følgende tre linjer kan også oversættes som jussiv: >>han velsigne<<, men qatal i foregående linje (>>har husket<<) indicerer nærmere overbevist fremtid.} Israels hus,

han vil velsigne Arons hus,

v13 han vil velsigne dem som frygter HERREN,

de små med de store.

v14 Må HERREN gøre jer talrige,

jer og jeres børn!

v15 Velsignede være I af HERREN,

som har skabt himmel og jord.

==Menighedens lovprisning==
v16 Himlen er HERRENS himmel,

men jorden gav han menneskene.{T: Ordret: >>Adams/menneskets børn<<.}

v17 De døde lovpriser ikke HERREN,{E: På hebraisk: *lōˀ yᵊhalᵊlû-yāh*: >>de lovpriser ikke<< - i modsætning til menighedens evige halleluja. Guds navn står her i kortformen: *yāh*. Kortformen findes en del steder i poetiske tekster og hører fast til udtrykket: *halᵊlû-yāh*.}

heller ikke de som gik ned i stilheden.

v18 Men vi, vi vil prise HERREN

fra nu og til evig tid.

Halleluja!{T: Septuginta, der følges af en del oversættere, har dette >>halleluja<< som indledning til Sl 116.}


