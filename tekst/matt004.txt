!!<Modenhed: Ufuldstændigt>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Litterært tjek: Endnu ikke sket>!!
!!<Dato for denne version: 10.02.2021>!!


===Matthæusevangeliet, kapitel 4===

v1 Da blev Jesus af Ånden ført til ørkenen for at blive fristet af Djævelen. v2 Og da han havde fastet i fyrre dage og fyrre nætter, sultede han til sidst. v3 Og fristeren kom og sagde til ham: >>Når du er Guds Søn, så sig, at disse sten dér skal blive til brød.<< v4 Men han svarede: >>Der står skrevet:{H: 5 Mos 8,3.} >Mennesket skal ikke leve af brød alene, men af hvert ord, som udgår af Guds mund.<<< v5 Da tager Djævelen ham med sig til den hellige by og stillede ham på templets tinde, v6 og han siger til ham: >>Når du er Guds Søn, så kast dig ned, for der står skrevet:{H: Sl 91,11-12.} >Han skal befale sine engle med henblik på dig, og de skal bære dig på hænder, for at du ikke skal støde din fod mod en sten.<<< v7 Jesus sagde til ham: >>Der står også skrevet:{H: 5 Mos 6,16.} >Du må ikke friste Herren, din Gud.<<< v8 Igen tager Djævelen ham med sig op på et meget højt bjerg og viser ham alle verdens riger og deres herlighed, v9 og han sagde til ham: >>Alt dette vil jeg give dig, hvis du kaster dig ned og tilbeder mig.<< v10 Så siger Jesus til ham: >>Gå bort, Satan, for der står skrevet{H: 5 Mos 6,13.}: >Du skal tilbede din Herren Gud og tjene ham alene.<<< v11 Da forlader Djævelen ham, og se, engle kom og tjente ham.
