!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Lydia Nørrelykke Gad>!!
!!<Litterært tjek: Trine Tøndering>!!
!!<Dato for denne version: 22.05.2023>!!

===Salme 146===

==Lovpris JHVH!==
v1 Halleluja!

Min sjæl, lovpris JHVH!

v2 Jeg vil lovprise JHVH hele mit liv,

jeg vil lovsynge min Gud så længe jeg er til.

==Stol ikke på fyrster==
v3 Stol ikke på fyrster,

på et menneskebarn, hos hvem der ingen frelse er.

v4 Hans ånd forlader ham, han vender tilbage til jorden,{T: Ordret: >>til sin jord<<.}

på den dag er hans planer gået til grunde.

==Stol på JHVH!==
v5 Lykkelig{T: Kan også oversættes: >>salig<<.} er den hvis hjælp er Jakobs Gud,

hvis håb hviler på JHVH, hans Gud,

v6 han som gjorde himmel og jord,

havet og alt det som er i dem,

han som bevarer troskab{T: Kan også oversættes: >>sandhed<<.} til evig tid,
 
v7 som skaffer de undertrykte ret,

som giver brød til de sultne.

JHVH sætter fanger fri,

v8 JHVH åbner blindes øjne,{T: Ordret blot: >>åbner blinde<<, underforstået: >>øjne<<.}

JHVH rejser nedbøjede op,

JHVH elsker retfærdige.

v9 JHVH beskytter de fremmede,

han tager sig af faderløse og enker,

men ugudeliges vej gør han kroget.

v10 JHVH er konge{T: Kan også oversættes: >>skal regere<<.} for evigt,

din Gud, Zion, i slægt efter slægt.

Halleluja!
