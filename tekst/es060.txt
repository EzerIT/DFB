!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Esajas' Bog, kapitel 60===

==Jerusalems kommende herlighed==

v1 Rejs dig, bliv lys, for dit lys er kommet,{E: Efter imperativerne kan qatal eventuelt oversættes ved fremtid: >>for dit lys skal komme, og HERRENS herlighed skal stå op over dig!<<} 

og HERRENS herlighed er stået op over dig. 

v2 For se, mørket skjuler{T: Kan også oversættes: >>vil/skal skjule<<.} jorden 

og mulmet folkene; 

men over dig skal HERREN stå op, 

og hans herlighed skal vise sig over dig.

v3 Og folkeslag{T: Kan også oversættes: >>hedninger<<.} vandrer til dit lys 

og konger til den glans, der er stået op over dig.{T: Ordret: >>til din opgangs glans<<. Der kan være tænkt på den glans der er gået op over Israel, eller på glansen ved folkets genrejsning.}

v4 Løft dit blik og se dig omkring,{T: Ordret: >>Løft dine øjne omkring og se<<.} 

de samles alle, de kommer til dig, 

dine sønner skal komme langvejs fra, 

og dine døtre skal bæres på hofte.

v5 Da skal du se {E: I stedet for: *tirʔî* (>>du skal se<<) har mange håndskrifter: *tîrʔî*: >>du skal frygte<<.} og stråle af glæde, 

og dit hjerte banker og svulmer; 

for havets overflod skal bringes til dig, 

folkeslags{T: Kan også oversættes: >>hedningers<<.} rigdom skal komme til dig.

v6 Mængden af kameler skal skjule dig, 

Midjans og Efas dromedarer, 

alle fra Saba skal komme; 

de skal bære guld og røgelse 

og de skal forkynde HERRENS pris.

v7 Alt Kedars småkvæg skal samles til dig, 

Nebajots vædre skal tjene dig; 

de skal ofres{T: Ordret: >>stige op<<.} på mit alter til mit velbehag, 

og min herligheds hus vil jeg herliggøre.

***

v8 Hvem er disse der flyver af sted som en sky 

og som duer til deres dueslag?

v9 For øer skal vente på mig, 

og Tarshish' skibe er forrest 

for at bringe dine sønner{T: Kan også oversættes: >>børn<<.} fra det fjerne, 

deres sølv og deres guld sammen med dem, 

til HERREN din Guds navn 

og til Israels Hellige, 

for han har forherliget dig.

v10 Og fremmede skal bygge dine mure, 

og deres konger skal tjene dig; 

for i min vrede slog jeg dig, 

men i min nåde forbarmede jeg mig over dig.

v11 Og dine porte skal de altid åbne, 

hverken dag eller nat skal de lukkes 

så man kan bringe folkeslags{T: Kan også oversættes: >>hedningers<<.} rigdom til dig

og deres konger ført i procession.

v12 For det folk og det rige der ikke vil tjene dig, skal gå til grunde, 

og folkeslagene{T: Kan også oversættes: >>hedningerne<<.} skal gå helt til grunde.

v13 Libanons herlighed skal komme til dig, 

både enebær og elm{T: Det er usikkert, hvilket træ der er tale om. Det kan også være >>ask<< eller >>fyr<< eller >>platan<<.} og cypres,{T: Der er usikkerhed om, hvilket træ der er tale om. Andre foreslår >>buksbom<< eller >>lærk<<.} 

for at pryde min helligdoms sted, 

og jeg vil ære mine fødders sted.

v14 Og børnene af dem der har plaget dig, skal komme ydmyge til dig, 

og alle de der foragter dig, skal kaste sig ned for dine fodsåler, 

og de skal kalde dig HERRENS by, Israels Helliges Zion. 

v15 I stedet for at du var forladt og forhadt, og ingen gik igennem, 

gør jeg dig til en evig højhed,{T: Kan også oversættes: >>stolthed<<.} 

til fryd for slægt efter slægt.

v16 Og du skal die folkeslags{T: Kan også oversættes: >>hedningers<<.} mælk 

og die kongers bryst, 

og du skal forstå at jeg, HERREN, er din frelser 

og din forløser, Jakobs Mægtige.

v17 I stedet for kobberet vil jeg bringe guld,

og i stedet for jernet vil jeg bringe sølv

og i stedet for træerne bronze

og i stedet for stenene jern. 

Og jeg vil give din øvrighed fred 

og dine herskere retfærdighed.

v18 Der skal ikke længere høres om vold i dit land, 

om ødelæggelse og fordærv inden for dine grænser; 

men du skal kalde dine mure Frelse 

og dine porte Lovsang.

v19 For dig skal solen ikke længere være 

lys om dagen, 

og til glans skal månen ikke skinne for dig; 

men for dig skal HERREN være evigt lys 

og din Gud din herlighed.

v20 Din sol skal ikke mere gå ned, 

og din måne skal ikke tage af; 

for HERREN skal for dig være evigt lys, 

og dine sørgedage skal være til ende.

v21 Og dit folk – de er alle retfærdige, 

til evig tid skal de eje landet, 

et skud af min plante,{E: Den hebraiske konsonanttekst (*mṭʕw*) oversættes ordret med >>et skud af hans plante<<. Vokaliseringen *maṭṭāʕay* og de antikke oversættelser, herunder den aramæiske targum og den syriske Peshitta, forudsætter: >>et skud af min plante<<. Det er foreslået at læse: *maṭṭāʕ jhvh* >>(et skud) af HERRENS plante<<. Det er dog uden støtte i håndskrifter.} 

mine hænders værk til forherligelse. 

v22 Den ubetydelige skal blive til tusind 

og den lille til et mægtigt folk; 

Jeg, HERREN, vil til sin tid fremskynde det.


