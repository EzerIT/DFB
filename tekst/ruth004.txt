!!<Modenhed: 4 &ndash; Færdig>!!
!!<Oversættelse: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 27.05.2016>!!

===Ruths bog, kapitel 4===

==I byens ældstes påhør spørger Boaz den anden arving om han vil løskøbe No'omis mark og tage Ruth til kone; men da han ikke vil, lover Boaz at gifte sig med hende, og de ønsker ham tillykke.==


v1 Boaz var da gået hen til byporten og havde sat sig der, og se løseren, som Boaz havde talt om, gik forbi. Han sagde til ham: >>Kom herhen, sæt dig her, min ven.<< Han kom derhen og satte sig. 
v2 Han fik fat på ti af de ældste i byen og sagde: >>Sæt jer her.<< Og de satte sig. 
v3 Da sagde han til løseren: >>Det jordstykke som tilhørte vores bror Elimelek, har No'omi, som er kommet tilbage fra Moab, sat til salg. 
v4 Derfor erklærer jeg nu{E: *waˀᵃnî ʔāmartî* >>og jeg har sagt<< kan tolkes som et handlingsverbum af juridisk bindende karakter.}: >Jeg meddeler dig hermed følgende{E: *ʔegleʰ ʔoznxā lēˀmōr* >>jeg åbenbarer dine ører sigende<< opfattes bedst som en juridisk gyldig kundgørelse.}: Køb det i overværelse af dem der sidder her, mit folks ældste.< Dersom du vil løskøbe det, løskøb det, men dersom du ikke vil løskøbe det, så sig mig det, så jeg kan vide det. For der er ingen anden til at løskøbe det end dig og efter dig mig selv.<< Han sagde: >>Jeg vil løskøbe det.<< 
v5 Boaz sagde: >>Den dag du køber jorden af No'omi, køber du også moabitten Ruth, den afdødes hustru, for at oprejse den afdøde et navn over hans arvelod.<< 
v6 Da sagde løseren: >>Jeg kan ikke løskøbe det, for så vil jeg forringe min egen arvelod. Brug du min løskøbelsesret, for jeg vil ikke løskøbe det.<< 
v7 I gamle dage var det sædvane i Israel ved løskøbelse og byttehandel at den ene som tegn på gennemførelsen af handlen tog sin sko af og gav den til den anden. Det gjaldt som bevisførelse i Israel. 
v8 Løseren sagde til Boaz: >>Køb du det.<< Og han tog sin sko af. 
v9 Da sagde Boaz til de ældste og til alt folket: >>I er i dag vidner på at jeg af No'omi har købt alt det som tilhørte Elimelek, og alt det som tilhørte Kiljon og Maklon.
v10 Og jeg har ydermere taget moabitten Ruth, Maklons hustru, til hustru for at oprejse et navn for den afdøde over hans arvelod, for at den dødes navn ikke skal udslettes blandt hans brødre og fra hans hjembys port. Det er I i dag vidner på.<< 
v11 Og alt folket som var i porten, og de ældste sagde: >>Vi er vidner. Må JHVH give at den kvinde der kommer ind i dit hus, bliver som Rakel og som Lea, der begge byggede Israels hus. Må du blive mægtig i Efrata og berømt i Betlehem!
v12 Og må dit hus blive ligesom Perez' hus, han som Tamar fødte Juda, ved den efterkommer som JHVH skal give dig af denne unge kvinde.<< 

==Boaz tager Ruth til kone, og hun føder en søn som No'omi opfostrer; hans efterslægt opremses indtil kong David.==

v13 Så tog Boaz Ruth som sin hustru og han gik ind til hende{E: Udtrykket er en eufemisme for sexuelt samvær, dvs. han var sammen med sin kone.}. JHVH lod hende blive gravid, og hun fødte en søn. 
v14 Da sagde kvinderne til No'omi: >>Velsignet være JHVH, som ikke lod dig mangle en løser i dag. Hans navn være priset i Israel!
v15 Og han skal givet dig livet tilbage og være din forsørger i din alderdom, for din svigerdatter, som elskede dig, har født ham. Hun er dig mere værd end syv sønner.<<
v16 Og No'omi tog barnet på sit skød, og hun blev hans plejemor. 
v17 Nabokonerne gav ham et navn og sagde: >>No'omi har fået en søn.<< De kaldte ham Obed. Han blev far til Isaj, Davids far. 
v18 Dette er Perez' slægt: Perez fik Hesron, 
v19 Hezron fik Ram, og Ram fik Amminadab, 
v20 Amminadab fik Nakshon, og Nakshon fik Salma, 
v21 Salma fik Boaz, og Boaz fik Obed, 
v22 og Obed fik Isaj, og Isaj fik David.
