!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Paulus' Andet Brev til Korintherne, kapitel 4===


==Tjenesten for evangeliet==

v1 Derfor, da vi har denne tjeneste af barmhjertighed,{T: Ordret: >>som vi er blevet vist af barmhjertighed<<} er vi ikke modløse, v2 men vi har sagt nej til det skjulte skammelige så vi ikke fører et liv med bedrag eller forfalsker Guds ord, men vi anbefaler os ved åbenbaringen af sandheden til alle menneskers samvittighed over for Gud. v3 Men selvom vores evangelium er tildækket, er det tildækket for dem som går fortabt, v4 for de vantro som denne verdens gud har blindet i deres tanker så de ikke ser lyset fra evangeliet om Kristi herlighed, han som er Guds billede. v5 For vi forkynder ikke os selv, men Jesus Kristus som Herre og os selv som jeres tjenere ved Jesus. v6 For Gud, som sagde: >>Af mørke skal lys skinne frem<<, har ladet lyset skinne i vores hjerter til oplysning om kundskaben om Guds herlighed på Jesu Kristi ansigt.

 ==Skatten i lerkar==

v7 Men denne skat har vi i lerkar for at den overvældende kraft skal være fra Gud og ikke fra os. v8 I alt presses vi, men vi er ikke indesluttede, vi er i vildrede, men ikke fortvivlede, v9 vi forfølges, men er ikke forladte, vi slås ned, men er ikke slået ihjel, v10 vi bærer altid Jesu død på vores krop for at også Jesu liv skal blive synligt i vores krop. v11 For vi som lever, overgives altid til døden for Jesu skyld for at også Jesu liv skal blive synligt i vores dødelige krop.{T: Ordret >>kød<<} v12 Derfor virker døden i os, men livet i jer. v13 Men da vi har den samme troens ånd, som der står skrevet: >>Jeg troede, derfor talte jeg,<< så tror vi, og derfor taler vi v14 fordi vi ved at han som har oprejst Herren Jesus, også vil oprejse os sammen med ham og føre os sammen med jer. v15 For alt er for jeres skyld for at nåden ved at vokse gennem flere må forøge takken til Guds ære.

==Håbet==

v16 Derfor er vi ikke modløse, men selvom vores ydre menneske går til grunde, fornyes dog vores indre menneske dag for dag. v17 For vores nuværende lette trængsel virker for os en ud over alle grænser overvældende evig vægt af herlighed, v18 for vi ser ikke på det synlige, men på det usynlige, for det synlige varer en tid, men det usynlige evigt.


