!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 25.01.2022>!!

===Paulus' Brev til Kolossenserne, kapitel 3===

v12 Så ifør jer da som Guds udvalgte, hellige og elskede, inderlig barmhjertighed, godhed, ydmyghed, mildhed, tålmodighed,
v13 så I bærer over med hinanden og tilgiver hinanden hvis nogen har noget at bebrejde nogen; ligesom Kristus tilgav jer, sådan også I!
v14 Men over alt dette skal I iføre jer{T: >>skal I iføre jer<< er underforstået fra vers 12.} kærligheden, som er fuldkommenhedens bånd.
v15 Og lad Kristi fred råde i jeres hjerter, som I også blev kaldet til i ét legeme; og vær taknemmelige!
v16 Lad Kristi ord bo i rigt mål iblandt jer så I med al visdom underviser og formaner hinanden med salmer, hymner og åndelige sange idet I synger med tak i jeres hjerter for Gud.
v17 Og alt hvad I gør i ord eller i handling, gør alt i Herren Jesu navn idet I takker Gud Fader gennem ham.
