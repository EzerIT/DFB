!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 13.10.2021>!!

===Paulus' Brev til Efeserne, kapitel 6===

v10 I øvrigt, vær stærke i Herren og i hans vældige styrke!
v11 Ifør jer den fulde rustning som Gud giver, for at I må kunne holde stand imod Djævelens snigangreb.
v12 For kampen står for os ikke imod kød og blod, men imod magterne, imod myndighederne, imod verdensherskerne i dette mørke, imod ondskabens åndemagter i det himmelske.
v13 Tag derfor den fulde rustning fra Gud på for at I må kunne stå imod på den onde dag og bestå efter at have overvundet alt.
v14 Så stå da med sandheden bundet om jeres lænd og iført retfærdighedens brynje,
v15 og tag på fødderne den villighed til kamp som fredens evangelium giver;
v16 og løft i alle forhold troens skjold hvormed I vil kunne slukke alle den ondes gloende pile,
v17 og tag imod frelsens hjelm og Åndens sværd, som er Guds ord.
