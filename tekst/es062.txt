!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Esajas' Bog, kapitel 62===


==Jerusalems frelse og herlighed==

v1 For Zions skyld vil jeg ikke tie, 

og for Jerusalems skyld vil jeg ikke hvile 

indtil dens retfærdighed bryder frem som lysglans, 

og dens frelse brænder som en fakkel.

v2 Og folkeslag{T: Kan også oversættes: >>hedninger<<.} skal se din retfærdighed 

og alle konger din herlighed; 

og du skal kaldes med et nyt navn 

som HERRENS mund skal bestemme.

v3 Og du skal være en prægtig krone i HERRENS hånd 

og en kongelig turban i din Guds hånd.

v4 Det skal ikke mere siges om dig: >>forladt<<, 

og om dit land skal der ikke mere siges: >>ødelæggelse<<; 

men dig kalder man: >>mit behag er i hende<<, 

og dit land: >>hustru<<; 

for HERREN har behag i dig, 

og dit land bliver taget til hustru.

v5 Som en yngling gifter sig med en jomfru, 

sådan skal dine børn tage dig til hustru; 

og med en brudgoms glæde over en brud, 

skal din Gud glæde sig over dig.

***

v6 På dine mure, Jerusalem, 

anbringer jeg vægtere; 

hele dagen og hele natten

- aldrig skal de tie; 

I, der påkalder HERREN,{T: Teksten har ordret: >>påminder HERREN<<} 

I har ingen ro!

v7 Og giv ham ingen ro 

indtil han genrejser, 

og indtil han gør Jerusalem 

til lovprisning på jorden.

***

v8 HERREN har svoret ved sin højre hånd 

og ved sin styrkes arm: 

Jeg vil afgjort ikke mere give{E: Ordret: >>Hvis jeg giver dit korn<<. Men da eftersætningen er udeladt, får: *ʔim* (>>hvis<<) betydningen: >>afgjort ikke<<.} dit korn 

som føde til dine fjender, 

og fremmede skal afgjort ikke drikke din vin, 

som du har anstrengt dig for.

v9 Men de der samler kornet{T: Ordret blot: >>det<<.} ind, skal spise det, 

og de skal prise HERREN; 

og de der indhøster vinen,{T: Ordret blot: >>den<<.} skal drikke den 

i mine hellige forgårde.

***

v10 Gå igennem, gå igennem portene, 

ryd folkets vej; 

byg, byg den banede vej, 

rens den for sten, 

rejs et banner over folkene!

v11 Se, HERREN har ladet det høre 

til jordens ende: 

Sig til Zions datter: 

Se, din frelse{E: Septuaginta har: >>din frelser<<, der synes forudsat i næste linje, men de hebraiske håndskrifter har: *yišʕēx* (>>din frelse<<) og ikke: *môšîʕēx*: >>din frelser<<.} kommer; 

se, hans løn er med ham, 

og hans fortjeneste er foran ham.

v12 Og man skal kalde dem Det Hellige Folk, 

HERRENS Løskøbte; 

og dig skal man kalde Eftertragtet, 

en by der ikke bliver forladt.


