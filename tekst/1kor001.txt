!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Literært tjek: Endnu ikke sket>!!
!!<Dato for denne version: 09.10.2018>!!
===1 Korintherbrev, kapitel 1===

==Efter en hilsen, 1-3, og nogle indledningsord, hvor Paulus udtaler sin taknemmelighed over og sit håb for menigheden i Korinth, 4-9, formaner han dem til at opgive det upassende klikevæsen og huske på, at det var Kristus, de blev døbt til, og ikke til apostlen, 10-16. Med enfoldige ord havde han prædiket korsets evangelium, der er en tåbelighed og en forargelse for den vantro verden, men Guds kraft og visdom for dem, der tror, 17-25. Det kunne de se beviset på i deres egen menighed, for det var jo ikke først og fremmest de kloge og fornemme, men de ringe og uanselige, som Gud havde udvalgt, for at ingen skulle rose sig undtagen af Herren, 26-31.==

v1 Fra Paulus, Jesu Kristi kaldede apostel ved Guds vilje, og broderen Sosthenes
v2 til Guds menighed i Korinth, helligede i Kristus Jesus, hellige på grund af kaldet sammen med alle dem, der overalt påkalder deres og vores Herres Jesu Kristi navn:
v3 Nåde være med jer og fred fra Gud vor Far og Herren Jesus Kristus!

v4 Jeg takker altid min Gud for jer for den Guds nåde, som I har fået i Kristus Jesus,
v5 at I ved ham er blevet rige i alt, i al tale og al kundskab,
v6 ligesom vidnesbyrdet om Kristus er blevet bekræftet hos jer,
v7 så at I ikke står tilbage i nogen nådegave, mens I venter på, at vor Herre Jesus Kristus skal åbenbares,
v8 han, som også indtil det sidste skal bevare jer som ustraffelige på vor Herres Jesu Kristi Dag.
v9 Gud er trofast, det skyldes ham, at I blev kaldet til fællesskab med hans Søn, Jesus Kristus, vor Herre.


v10 Men jeg formaner jer, brødre, i vor Herres Jesu Kristi Navn til, at I alle skal sige det samme, og at der ikke må findes kliker iblandt jer, men at I skal være ét i samme sind og af samme mening.
v11 For jeg har af folk fra Kloës hus fået fortalt om jer, mine brødre, at der er uenighed iblandt jer.
v12 Det, jeg mener, er, at hver og en af jer siger: Jeg hører Paulus til, og jeg Apollos, og jeg Kefas, og jeg Kristus.
v13 Er Kristus da delt? Mon Paulus blev korsfæstet for jer? eller blev I døbt i Paulus' navn?
v14 Jeg takker Gud for, at jeg ikke har døbt nogen af jer, undtagen Krispus og Kajus,
v15 så ingen skal sige, at I blev døbt i mit navn.
V16 Jeg har dog også døbt Stefanas' hus; ellers ved jeg ikke, om jeg har døbt nogen.


v17 Kristus sendte mig nemlig ikke for at døbe, men for at forkynde evangeliet, ikke med visdomsord, for at Kristi kors ikke skulle miste sin kraft.
v18 For ordet om korset er ganske vist for dem, der fortabes, en tåbelighed, men for dem, der frelses, for os, er det en Guds kraft.
v19 Der står jo skrevet: >>Jeg vil ødelægge de vises visdom, og de forstandiges forstand vil jeg tilintetgøre.<<
v20 Hvor er der en viis? Hvor er der en skriftklog? Hvor er der en debattør af denne verden? Har Gud ikke gjort verdens visdom tåbelig?
v21 For eftersom verden i sin visdom ikke erkendte Gud i hans visdom, ville Gud gerne frelse dem, der tror, ved prædikenens tåbelighed,
v22 da jo både jøder kræver tegn, og grækere søger visdom,
v23 mens vi derimod prædiker Kristus som korsfæstet, for jøder en forargelse og for hedninger en tåbelighed,
v24 men for de kaldede, jøder såvel som grækere, Kristus som Guds kraft og Guds visdom.
v25 For Guds tåbelighed er visere end menneskene, og Guds svaghed er stærkere end menneskene.


v26 For prøv at se, hvordan I blev kaldet, brødre! I er ikke mange vise efter menneskelig målestok, ikke mange mægtige, ikke mange fornemme;
v27 men verdens tåbelighed udvalgte Gud for at gøre de vise til skamme, og verdens svaghed udvalgte Gud for at gøre det stærke til skamme;
v28 og det, der i verdens øjne er småt og ringeagtet, det, der ikke er noget, udvalgte Gud for at gøre det, der er noget, til ingenting,
v29 for at intet menneske{T: ingen dødelig} skal rose sig for Gud.
v30 Men det skyldes ham, at I er i Kristus Jesus, der er blevet vores visdom fra Gud, både retfærdighed og helliggørelse og forløsning;
v31 for, som der står skrevet: >>Lad den, der roser sig, rose sig af Herren!<<



