!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Literært tjek: Trine Tøndering>!!
!!<Dato for denne version: 25.11.2016>!!

===Salme 46===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.}

Af Koras sønner. Al-alamot.{E: Betydningen af dette udtryk er ukendt, egtl.: >>efter de unge kvinder/på unge kvinders vis<<. Udtrykket betyder muligvis at salmen skulle synges af sopranerne, eller at den skulle synges på samme melodi som en anden salme, der begyndte med ordet >>alamot<<.} En sang. 

==Gud er tilflugt mod naturens luner==
v2 Gud er for os tilflugt og værn,

nærværende{T: Ordret: >>forefundet<<.} som en hjælp i trængsler, ja, meget.

v3 Derfor vil vi ikke frygte, når jorden forandres,{T: Oversættes ofte: >>skælver, rystes<<, men det ville være eneste sted i GT at verbet har den betydning.}

og bjergene vakler midt i havet,{T: Ordret: >>i havets hjerte<<. Andre oversætter: >>i havets dyb<<. Ordet *yammîm* er egentlig pluralis (>>have<<), men er opfattet som singularis i suffikserne i v. 4. Pluralis er her udtryk for storheden.}

v4 når dets vande buldrer og skummer,

når bjergene bæver for dets vælde. Sela {E: Betydningen af dette musikudtryk, der forekommer i 39 salmer, er ukendt. Det angiver muligvis et mellemspil. Andre forslag er: gentagelse, doxologi, højere toneleje, stilhed for tilbedelse o.a.}

==Gud er tilflugt mod folkeslags angreb==
v5 En flod, dens kanaler glæder Guds by,

den Højestes hellige bolig.{T: Ordret: >>boliger<<, men pluralis skal formodentlig understrege storheden og helligheden.}

v6 Gud er i dens midte, den skal ikke rokkes,

Gud vil hjælpe den når morgenen bryder frem.

v7 Folkeslag{T: Kunne også oversættes: >>hedninger<, men det er der næppe tænkt på her.} buldrede, kongeriger vaklede,

han lod sin røst lyde - jorden ryster.{T: Betydningen er usikker. Andre oversætter: >>smelter<<.}

v8 Hærskarers{T: I ældre tid uoversat: >>Zebaoth<<.} JHVH er med os,

Jakobs Gud er en borg for os. Sela

==Gud sejrer==
v9 Kom, se JHVHs gerninger,

hvorledes han har anrettet forfærdelse{T: Oversættes ofte: >>ødelæggelser<<. Denne betydning er dog omdiskuteret og usikker. I givet fald må det forudsættes at >>ødelæggelse<< regnes som grund til >>forfærdelse<<.} på jorden.

v10 Han får krige bragt til ro til jordens ende,

sønderbryder buen og hugger spyddet itu,

afbrænder vogne{T: Der er utvivlsomt tænkt på >>stridsvogne<<.} med ild.

v11 >>Slap af og vid, at jeg er Gud,

ophøjet blandt folkene, ophøjet på jorden!<<

v12 Hærskarers{T: I ældre tid uoversat: >>Zebaoth<<.} JHVH er med os,

Jakobs Gud er en borg for os. Sela


