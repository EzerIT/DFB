!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 14.11.2023>!!
===Esajas, kapitel 46===

==Babylons fald==
v1 Bel synker i knæ, Nebo synker sammen, 

deres gudebilleder er på de vilde dyr{E: Grundteksten har singularis der må opfattes kolletivt. *ḥayyāʰ* betegner dyr i bred forstand og oversættes her ofte: >>lastdyrene<<.} og kvæget; 

det I bar på, læsses op som byrde på de trætte dyr.

v2 De synker sammen, de synker alle i knæ, 

de kan ikke redde byrden; 

men de må selv gå i fangenskab.{T: Ordret: >>deres sjæl må gå i fangenskab<<.}

***

v3 Hør på mig, Jakobs hus, 

og hele resten af Israels hus 

der er løftet op fra moders skød, 

der er båret fra moders liv!

v4  Indtil alderdommen er jeg den samme,{T: Ordret: >>er jeg Ham<<, se note til 41,4.} 

og indtil de grå hår bærer{E: Verbet *sbl* bruges kun ganske få gange i GT, om tung last, synd og smerte.} jeg; 

jeg har gjort det, og jeg vil bære, 

og jeg vil løfte op og redde.

***

v5 Med hvem vil I sammenligne mig og stille mig lige med, 

og hvem vil I måle mig med så vi skulle være ligemænd?

v6 De ryster guld ud af pungen 

og vejer sølv af på vægten, 

de hyrer en guldsmed, og han laver det til en gud, 

de bøjer sig og tilbeder den også.

v7 De løfter den op på skulderen, de bærer den, 

og de sætter den på dens plads; og den står, 

den flytter sig ikke fra sit sted; 

selv om nogen råber til den, svarer den ikke, 

den frelser ikke nogen af hans nød.

***

v8 Husk dette, og mand jer op! 

Tag det til hjerte, I overtrædere!

v9 Husk de tidligere ting fra gammel tid; 

for jeg er Gud, og der er ingen anden, 

jeg er{T: Ordene: >>jeg er<< er underforstået fra foregående linje.} Gud, og der er ingen som mig

v10 der fra begyndelsen forkynder enden 

og fra gammel tid ting der ikke er sket endnu, 

der siger: >>Min plan skal bestå, 

og alt det jeg ønsker, vil jeg gøre,<<

v11 der kalder en rovfugl fra Østen, 

fra et fjernt land en mand der udfører hans plan;{T: Ordret: >>hans plans mand<<.} 

jeg har både sagt det og vil lade det ske, 

jeg har lagt plan, jeg vil også udføre det.

v12 Hør på mig, I overmodige,{T: Ordret: >>med stærkt hjerte<<.} 

der er langt fra retfærdighed!

v13 Jeg bringer min retfærdighed nær, den skal ikke være langt borte, 

og min frelse tøver ikke; 

og jeg vil give frelse i Zion, 

min herlighed til Israel.


