!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 21.09.2022>!!

===Esajas' Bog, kapitel 9===

v1 Det folk der vandrer i mørket, skal se et stort lys; de der bor i dødsskyggens{E: Vokaliseringen af *ṣalmāwet* er omdiskuteret. Som det står i den masoretiske tekst, skal det oversættes: >>dødsskygge<<, men ofte vokaliseres: *ṣalmut*, der skal oversættes: >>mørke<<.} land, over dem skal et lys skinne.
v2 Du gør folket{E: Oversættelsen er omdiskuteret og teksten usikker. Ofte retter man teksten så der skal oversættes: >>jubelen<< (*haggilā*) i stedet for: >>dets folk<< (*haggôy lôʔ*), der dog også kræver en tekstændring fra: *loʔ* (>>ikke<<) til: *lô* (>>dets/for det<<), der dog i alle tilfælde må forudsættes, også i denne oversættelse.} talrigt, for dem gør du glæden stor; de skal glæde sig for dit ansigt, som glæden er om høsten, ligesom man jubler når man fordeler bytte.
v3 For åget der tynger det, og stangen over dets skulder,{T: Det hebraiske ord  betegner den øverste del af ryggen, hvor der typisk bliver slået.} dets slavefogeds stav brækker du som på Midjans dag.
v4 For hver støvle der tramper i krigslarm, og hver kappe der er sølet til i blod, den skal brændes, være føde for ild.
v5 For et barn er født os, en søn er givet os, og herredømmet skal være på hans skulder, og man skal kalde ham Underfuld Rådgiver, Vældig Gud, Evighedsfader, Fredsfyrste.
v6 På herredømmets storhed og på freden vil der ikke blive nogen ende for Davids trone og for hans rige, så han kan grundfæste det og understøtte det med ret og retfærdighed fra nu og til evig tid; Hærskarers{T: Tidligere oversat: >>Zebaot<<.} JHVHs nidkærhed{T: Det hebraiske ord   er betegnelse for jalousi og lidenskab.} skal gøre dette.

==Domsord mod det selvsikre folk==
v7 Herren har sendt et ord mod Jakob, og det er faldet over Israel,
v8 og hele folket skal lære det at kende, Efraim og Samarias indbyggere, der i hovmod og hjertets overmod siger:
v9 >>Teglstenene er faldet, men vi vil bygge med kvadersten; morbærtræerne er fældet, men vi vil sætte cedertræer i stedet!<<
v10 Men JHVH har rejst Resins fjender imod ham, og han vil hidse hans modstandere op.
v11 Aram fra øst{T: Kan også oversættes: >>forfra<<.} og filistrene fra vest, {T: Kan også oversættes: >>bagfra<<.}  de fortærer Israel i én mundfuld. Trods det har hans vrede ikke lagt sig, men hans hånd er stadig udstrakt.
v12 Folket er ikke vendt om til ham der slog det, og har ikke søgt Hærskarers JHVH.
v13 Derfor vil JHVH hugge hoved og hale af Israel, palmegren og siv på samme dag.
v14 Gammel og anset, han er hovedet; men en profet der lærer løgn, han er halen.
v15 Dette folks vejledere har forført det, og de der er blevet vejledt, er ført vild.
v16 Derfor kan Herren ikke glæde sig over dets unge mænd og ikke forbarme sig over dets faderløse og dets enker; for enhver i det er gudløs og handler ondt, og hver mund taler tåbelighed. Trods det har hans vrede ikke lagt sig, men hans hånd er stadig udstrakt.
v17 For skændsel brænder som en ild, den fortærer tjørn og tidsel og antænder skovens tykninger, og de skal hvirvle op i røg.
v18 Ved Hærskarers JHVHs vrede er landet sat i brand;{E: Det hebraiske verbum *ʕtm* forekommer kun her, og betydningen er usikker og omdiskuteret. Septuaginta har tilsyneladende læst verbet: *nṣh*: >>blevet ødelagt<<.} og folket er som føde for ild, ingen skåner sin bror.
v19 Man sluger i sig til højre, men sulter, og man æder til venstre, men mættes ikke; enhver æder kødet af sin arm,{E: Ofte forudsætter man en simpel skrivefejl, så der i stedet for: *zᵊrōʕô* >>sin arm<< skal læses: *reʕô*: >>sin landsmand<<. Det har ikke støtte i gamle håndskrifter, men kan give mening i sammenhæng med vers 20.}
v20 Manasse mod Efraim og Efraim mod Manasse; de falder sammen over Juda.  Trods det har hans vrede ikke lagt sig, men hans hånd er stadig udstrakt. 
