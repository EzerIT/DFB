!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 20.12.2023>!!
===Paulus' brev til romerne, kapitel 9===


==Paulus’ smerte over Israel==

v1 Sandhed taler jeg i Kristus. Jeg lyver ikke, for min samvittighed vidner sammen med mig i Helligånden v2 at jeg har en stor sorg og en vedvarende smerte i mit hjerte. v3 For jeg ville ønske at jeg selv var forbandet og adskilt{T: Ordret: >>bort fra<<.} fra Kristus til fordel for mine brødre, mine etniske landsmænd.{T: Ordret: >>ifølge kødet<<.} v4 De er israelitter og barneforholdet, herligheden, pagterne, lovgivningen, tempeltjenesten og løfterne tilhører dem. v5 Fædrene tilhører dem, og fra dem kommer Kristus som menneske.{T: Ordret: >>ifølge kødet<<.} Han er Gud over alt og priset i evighederne, amen.   

==Guds løfte til Israel==

v6 Men det er ikke sådan at Guds ord har slået fejl, for det er ikke alle israelitter{T: Ordret: >>alle de af Israel<<} som er israelitter.{T: Ordret: >>som er Israel<<.} v7 Det er heller ikke sådan at alle Abrahams børn er Abrahams efterkommere, men{H: 1 Mos 21,12.} >>i Isak vil du få efterkommere.<< v8 Det vil sige: Det er ikke de fysiske børn{T: Ordret: >>kødets børn<<.} som er Guds børn, men løftets børn regnes for efterkommere. v9 For dette er løftets ord{H: 1 Mos 18,10.14.}: >>Ved denne tid vil jeg komme, og Sara vil have en søn.<< v10 Det er ikke alene sådan, men det skete også for Rebekka, som havde samleje med én, Isak vores far. v11 For før de var blevet født eller havde gjort noget godt eller ondt, og for at Guds forsæt i overensstemmelse med løftet skulle stå fast v12 ikke på grund af gerninger, men på grund af den som kalder, så blev der sagt til hende{H: 1 Mos 25,23.}: >>Den ældste skal tjene den yngste,<< v13 ligesom der står skrevet{H: Mal 1,2-3.}: >>Jakob elskede jeg, men Esau hadede jeg.<< 

==Guds vilje til barmhjertighed==

v14 Hvad skal vi da sige? Er der uretfærdighed hos Gud? Slet ikke! v15 For han siger til Moses{H: 2 Mos 33,19.}: >>Jeg vil forbarme mig over den jeg forbarmer mig over;{E: Alternativ oversættelse: >>Jeg vil være barmhjertig mod den som jeg er barmhjertig imod<<.} og jeg vil vise medlidenhed mod den jeg viser medlidenhed<<. v16 Altså, det afhænger ikke af den som vil, eller den som anstrenger sig, men af Gud som forbarmer sig. v17 For Skriften siger til Farao: Jeg har oprejst dig til dette for at vise min magt på dig, og for at mit navn skal forkyndes på hele jorden. v18 Altså forbarmer han sig over den han vil, og han forhærder den han vil. 

==Guds overbærenhed==

v19 Vil du da sige: Hvorfor bebrejder Gud os da fortsat? For hvem kan modstå hans vilje? v20 Åh menneske! Hvem er du dog som svarer Gud igen? Kan det formede sige til den der formede det: Hvorfor har du formet mig således? v21 Eller har pottemageren ikke magt over leret til af den samme masse at forme et kar til ære og et kar til vanære? v22 Men hvad vil du da sige{T: Sætningen i vers 22-23 er ufuldstændig, og vi supplerer med: >>Hvad vil du da sige<<.} når Gud med stor overbærenhed har båret over med vredens kar, som er beredt til fortabelse, skønt han ville vise sin vrede og meddele sin magt? v23 Det gjorde han{T: Sætningen er ufuldstændig, og vi supplerer med: >>det gjorde han<<.} for at meddele sin herligheds rigdom over barmhjertighedens kar som han har forudbestemt til herlighed.

==Kaldelse af både jøder og hedninger==

v24 Dertil kaldte han os ikke alene af jøder, men også af hedninger, v25 som han også siger hos Hoseas:{H: Hos 2,25; 2,1.}

	Det folk som ikke er mit folk, vil jeg kalde mit folk,

	og hende som ikke var den elskede, den elskede.

	v26 Og det vil ske på det sted hvor det er blevet sagt til dem:

	I er ikke mit folk,

	Men dér vil de blive kaldt den levende Guds børn.

v27 Og Esajas råber med henblik på Israel:{H: Es 10,22-23.}

Hvis tallet på Israels børn var som havets sand, 

så vil kun en rest blive frelst,

v28 for Herren vil afslutte og gøre regnskabet op på jorden.

v29 Og som Esajas har forudsagt:{H: Es 1,9.}

	Hvis ikke Hærskarers Herre{N: Hærskarers} havde efterladt os efterkommere,

	var vi blevet som Sodoma og havde lignet Gomorra.

==Israels stræben efter retfærdighed==

v30 Hvad skal vi da sige? Hedninger som ikke stræbte efter retfærdighed, opnåede retfærdighed, nemlig retfærdighed på grund af tro, v31 men Israel, skønt det stræbte efter en lov der ville føre til retfærdighed,{T: Ordret: >>retfærdighedens lov<<.} nåede ikke sådan en lov. v32 Hvorfor? Fordi det ikke stræbte efter den på grund af tro, men på grund af gerninger. De stødte mod anstødsstenen, v33 som der står skrevet:{H: Es 28,16.}  
 
	Se, jeg lægger i Zion en anstødssten og en klippe til fald,

	og den som tror på mig, vil ikke blive skuffet. 


