!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 06.08.2025>!!



===Brevet til Hebræerne, kapitel 1===


==Forord==

v1 Efter at Gud for længe siden har talt mange gange og på mange måder til fædrene ved profeterne, v2 har han ved afslutningen på disse dage talt til os ved sin søn, som han har indsat som arving til alt, ved hvem han også har skabt verden. v3 Han er Guds herligheds stråleglans og hans væsens udtrykte billede, og han bærer alt med sit kraftfulde ord. Efter at han har skabt renselse for vores synder, har han sat sig ved majestætens højre hånd i det høje. v4 Han er blevet så meget mere ophøjet end englene, som det navn, han har arvet, er mere fortræffeligt end deres.

==Guds Søn og Guds engle==

v5 For til hvem af englene har Gud nogensinde sagt: 

>>Du er min søn, jeg har født dig i dag?<<

v6 Igen:

>>Jeg vil være en far for ham, og han skal være en søn for mig?<<

v6 Når han igen fører den førstefødte ind i verden, siger han:

>>Alle Guds engle skal tilbede ham.<<

v7 Om englene siger han:

>>Han gør sine engle til vinde og sine tjenere til flammende ild,<<

v8 men om Sønnen siger han:

>>Din trone, Gud, står{E: >>står<< er indsat.} til evig tid, og retskaffenheds scepter er dit kongescepter.

v9 Du har elsket retfærdighed og hadet lovløshed,

derfor har Gud, din Gud, salvet dig med glædens olie frem for dine ledsagere.<<

v10 Og:

>>I begyndelsen har du, Herre, lagt fundamentet for jorden,

og himlene er dine hænders gerninger.

v11 De vil forgå, men du forbliver,

og alle ældes som en klædning,

v12 og du vil rulle dem sammen som en klædning,

og de vil blive forandret som en klædning, 

men du er den samme, og dine år vil ikke ophøre.<<

v13 Til hvem af englene har han nogensinde sagt:

>>Sæt dig ved min højre hånd

indtil jeg får lagt dine fjender som en skammel for dine fødder<<?

v14 Er de ikke alle tjenende ånder som udsendes til hjælp for deres skyld, som skal arve frelsen?


