!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Delvis>!!
!!<Litterært tjek: Claus Tøndering>!!
!!<Dato for denne version: 24.02.2021>!!

===Paulus' Brev til Efeserne, kapitel 5===

==De skal være Guds og Kristi efterfølgere i kærlighed==

v1 Vær derfor Guds efterlignere som elskede børn,
v2 og I skal vandre i kærlighed, ligesom også Kristus elskede os og gav sig selv hen for os som en gave og et offer til Gud, en vellugtende duft.

==De skal aflægge urenhed og griskhed fordi det udelukker fra Guds rige==

v3 Men utugt og al urenhed eller griskhed må end ikke nævnes blandt jer, sådan som det sømmer sig for hellige,
v4 heller ikke skamløs opførsel eller dårlig snak eller letsindig tale, som er usømmeligt, men snarere taksigelse.
v5 For dette skal I vide, at ingen utugtig eller uren eller grisk, det vil sige en afgudsdyrker, har arv i Kristi og Guds rige.

==De skal ikke lade sig bedrage af tomme ord, men vandre som lysets børn==

v6 Ingen må bedrage jer med tomme ord, for af den grund kommer Guds vrede over ulydighedens børn.
v7 Gør derfor ikke fælles sag med dem!
v8 For tidligere var I mørke, men nu er I lys i Herren. I skal vandre som lysets børn, 
v9 for lysets frugt består i al godhed og retfærdighed og sandhed.


v15 Se derfor nøje til hvordan I lever, ikke som uvise, men som vise,
v16 så I bruger{T: Ordret: >>løskøber/frikøber<<.} det gunstige øjeblik, for dagene er onde.
v17 Vær derfor ikke uforstandige,{T: Det græske ord har i NT en undertone af religiøs mangel, af vantro.} men forstå hvad der er Herrens vilje.
v18 Og drik jer ikke fulde i vin, som fører til udsvævelse, men lad jer fylde med Ånden,
v19 idet I taler til hinanden med salmer og hymner og åndelige sange, og idet I synger og spiller i jeres hjerte for Herren,
v20 og idet I altid takker Gud og Faderen for alle ting i vor Herres Jesu Kristi navn,
v21 og idet I underordner jer under hinanden i ærefrygt for Kristus.{T: Kan også oversættes: >>i Kristi ærefrygt<<, altså: >>i den ærefrygt, som Kristus indgiver<<.}
