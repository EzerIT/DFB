!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 20.10.2021>!!

===Paulus' Brev til Filipperne, kapitel 1===

v6 Stol på netop dette, at han som begyndte en god gerning i jer, vil fuldføre den indtil Jesu Kristi dag,
v7 således som det jo er rigtigt for mig at mene dette om jer alle, eftersom jeg har jer i hjertet både i mine lænker, og når jeg forsvarer og stadfæster evangeliet, for I er jo alle fælles med mig om nåden.
v8 For Gud er mit vidne på hvordan jeg længes efter jer alle med Kristi Jesu inderlige kærlighed.
v9 Og dette beder jeg om: at jeres kærlighed fortsat må have overflod på erkendelse og al dømmekraft
v10 så I kan bedømme hvad der er væsentligt, for at I må være rene og uden anstød til Kristi dag,
v11 fyldte af retfærdigheds frugt, som skyldes Jesus Kristus, Gud til ære og pris.
