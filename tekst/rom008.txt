!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 20.12.2023>!!
===Paulus' brev til romerne, kapitel 8===



==Livet i Ånden== 

v1 Så er der nu ingen fordømmelse for dem i Kristus Jesus. v2 For livets Ånds magt{T: Ordret: >>lov<<.} har i Kristus Jesus befriet dig fra syndens og dødens magt.{T: Ordret: >>lov<<.} v3 For det som var umuligt for loven på grund af kødets svaghed, gjorde{T: Der er indsat: >>gjorde<<.} Gud, da han sendte sin egen søn så han lignede et syndigt menneske{T: Ordret: >>i syndigt køds lighed<<.} og som offer for synd,{T: Ordret: >>for syndens skyld<<.} og fordømte synden i kødet v4 for at lovens krav skulle opfyldes i os som ikke lever i overensstemmelse med kødet, men med Ånden. v5 For de der er i overensstemmelse med kødet, stræber efter det der tilhører kødet, mens de der er i overensstemmelse med Ånden, efter det der tilhører Ånden. v6 For kødets stræben er død, men Åndens stræben er liv og fred; v7 for kødets stræben er fjendskab mod Gud, for det underordner sig ikke under Guds lov, ja, det kan heller ikke. v8 Men de der er i kødet, kan ikke tjene Gud. v9 Men I er ikke i kødet, men i Ånden, så sandt som Guds Ånd bor i jer. Men hvis nogen ikke har Kristi Ånd, tilhører han ham ikke. v10 Men hvis Kristus er i jer, er kroppen ganske vist død på grund af synden, men Ånden er liv på grund af retfærdigheden. v11 Men hvis hans Ånd som oprejste Jesus fra de døde, bor i jer, så skal han der oprejste Jesu fra de døde, også gøre jeres dødelige kroppe levende ved hans Ånd der bor i jer. 

v12 Altså, brødre, er vi ikke forpligtet på kødet så vi skal leve i overensstemmelse med kødet, v13 for hvis I lever i overensstemmelse med kødet, vil I dø; men hvis I ved Ånden dræber kroppens gerninger, vil I leve. v14 For alle dem der føres af Guds Ånd, er Guds børn. v15 For I modtog ikke slaveriets ånd, som igen fører til frygt, men I modtog barneforholdets Ånd ved hvem vi råber: Abba, Far. v16 Ånden selv vidner sammen med vores ånd at vi er Guds børn. v17 Men hvis vi er Guds børn, er vi også arvinger, Guds arvinger og Kristi medarvinger, så sandt vi lider sammen med ham for at vi også skal herliggøres sammen med ham. 

v18 For jeg mener at de nuværende lidelser ikke svarer til den herlighed der skal åbenbares på os. v19 For skabningen venter åbenbaringen af Guds børn med længsel. v20 For skabningen blev underlagt forgængeligheden, ikke frivilligt, men på grund af ham der underlagde den, i håb om v21 at også skabningen selv skal blive befriet fra slaveriet under ødelæggelsen og til herlighedens frihed som tilhører Guds børn. v22 For vi ved at hele skabningen sammen sukker og sammen har veer indtil nu, v23 og ikke alene det, men også vi selv, der har førstegrøden, nemlig Ånden, også vi sukker i os selv mens vi venter på vores status som børn, nemlig kroppens løskøbelse. v24 For vi blev frelst til det håb; men et håb som ses, er ikke et håb; for hvem håber på det han ser? v25 Men hvis vi håber på det vi ikke ser, venter vi i udholdenhed. v26 På samme måde kommer også Ånden til hjælp for vores svaghed; for vi ved ikke hvad vi skal bede om. v27 Og han som undersøger hjerterne, ved hvad Åndens stræben er, for Ånden går i forbøn for de hellige efter Guds vilje. v28 Men vi ved at alt virker sammen til det gode for dem der elsker Gud, dem der efter hans beslutning er kaldede. v29 For dem han forud har kendt, har han også forudbestemt til at blive ligedannede med hans Søns billede, så han er den førstefødte blandt mange brødre; v30 Men dem han har forudbestemt, har han også kaldet; og dem han har kaldet, har han også erklæret retfærdige, og dem han har erklæret retfærdige, har han også herliggjort. v31 Hvad skal vi da sige til dette? Når Gud er for os hvem kan da være imod os? v32 Han som ikke sparede sin egen søn, men gav ham hen for os alle, hvordan skulle han kunne andet end skænke os alt med ham? v33 Hvem vil anklage Guds udvalgte? Gud er den som erklærer retfærdig; v34 Hvem vil fordømme? Kristus Jesus er den som døde, ja mere end det, som er blevet oprejst, som sidder ved Guds højre hånd, og som også går i forbøn for os. v35 Hvem kan skille os fra Kristi kærlighed? Trængsel eller angst eller forfølgelse eller sult eller nøgenhed eller fare eller sværd? v36 Som der står skrevet:

	For din skyld dræbes vi hele dagen,

	vi blev regnet som slagtefår.

v37 Men i alt dette mere end sejrer vi ved ham som elskede os. v38 For jeg er overbevist om at hverken død eller liv eller engle eller magter eller noget nuværende eller noget kommende eller kræfter v39 eller det høje eller det dybe eller nogen anden skabning vil kunne skille os fra Guds kærlighed i Kristus Jesus, vores Herre.


