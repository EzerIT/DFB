!!<Oversættelse: Jørgen Bækgaard Thomsen>!!
!!<Eksegetisk bearbejdning: Lydia Nørrelykke Gad>!!
!!<Litterært tjek: Trine Tøndering>!!
!!<Dato for denne version: 22.05.2023>!!

===Salme 140===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<}

Salme af David.

==Klage og bøn om hjælp==
v2 Red mig, HERRE, fra onde mennesker,{E: Grundteksten har her og i næste linje singularis, men det må opfattes som kollektive betegnelser, hvilket også støttes af verberne i pluralis i v. 3.}

bevar mig for voldsmænd

v3 som har udtænkt ondt i hjertet,

hver dag ansporer{E: Den masoretiske tekst har vokaliseret: *yāgûrû* (af verbet *gwr*): >>de angriber<<. Det foreslås undertiden at det kan betyde: >>de rotter sig sammen<<, men det er usikkert. Som regel retter man vokaliseringen til: *yᵊgārû*: >>de ansporer/ægger<<.} de til krig.

v4 De har skærpet deres tunge som en slange,

der er slangegift{T: Det er usikkert hvilken slange der er ment med grundtekstens ord (*ʕaxšûv*). Men formodentlig en bestemt giftslange. I jødisk tradition er der dog tænkt på en giftig edderkop.} under deres læber. Sela{N: Sela}

v5 Vogt mig, HERRE, mod en ugudeligs{T: Kan også oversættes: >>en synders<<.} hænder,

bevar mig for voldsmænd

som har tænkt at bringe mine fødder til fald.

v6 De hovmodige har skjult en fælde for mig

og ondskabsfulde{E: Den masoretiske tekst har: *waḥᵃvālîm*: >>og snore<<. Oversættelsen må i givet fald lyde: >>og med snore spændt net ud langs stien<<. Men sprogligt er det ikke oplagt. Man retter derfor oftest nu vokaliseringen til: *wᵊḥōvlîm*: >>og ondskabsfulde<< eller med indgreb i konsonantteksten: *mᵊḥabbᵊlîm*: >>de der ødelægger<<.} har udspændt net langs stien,

de har lagt snarer for mig. Sela


v7 Jeg har sagt til HERREN: >>Du er min Gud,

lyt, HERRE, til min tryglende røst.{T: Ordret: >>til min tryglens (pluralis) røst<<}.

v8 HERRE,{E: Masoreterne har ikke – som oftest – vokaliseret HERREN som: >>Herre<< (*ʔᵃdōnāʸ*), men som >>Gud<< (*ʔᵊlōhîm*).} Herre, min frelses styrke,

du har skærmet mit hoved på kampens dag.

v9 Opfyld ikke, HERRE, en ugudeligs begæringer,

lad ikke hans onde anslag lykkes, de vil ophøje sig.<<{E: Den sidste sætning, der i grundteksten blot består af ét ord (*yārûmû*, ordret blot: >>de løfter sig<<), er omdiskuteret. De fleste fortolkere og oversættere går ud fra at >>Sela<< fejlagtigt er blevet anbragt efter *yārûmû*, der egentlig skulle høre til v. 10, hvor det så skal vokaliseres som hif’il: *yārîmû*: >>de (der omgiver mig) løfter (hovedet)<<. V. 10 kan dog så også opfattes konditionalt: >>Hvis de der omgiver mig, løfter hovedet, så lad deres læbers fortræd tildække dem<<.} Sela

==Bøn om tilintetgørelse af de onde==
v10 De som omgiver mig, deres hoved

skal den fortræd deres læber voldte, komme til at tildække.{E: Se note til v. 9.}

v11 Der skal rystes glødende kul over dem, han skal lade dem falde i ilden,

i vandfyldte gruber så de ikke kan rejse sig igen.

v12 En mand der bagtaler,{T: Ordret: >>en tunges mand<<.} skal ikke bestå i landet,{T: Kan også oversættes: >>på jorden<<}

en voldsmand - ulykke skal jage ham med slag på slag.

==Tillid til Guds omsorg og retfærdighed==
v13 Jeg ved at HERREN vil føre den hjælpeløses sag,

de fattiges ret.

v14 Retfærdige skal sandelig takke dit navn,

oprigtige skal bo{T: Kan også oversættes: >>sidde<<.} for dit ansigt.
