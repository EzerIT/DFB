!!<Oversættelse: Trine Tøndering>!!
!!<Eksegetisk bearbejdning: Christian Canu Højgaard>!!
!!<Dato for denne version: 12.06.2023>!!

===1. Mosebog, kapitel 2===

==Sabbatten indstiftes==

//0 v1 Himlen og jorden og al deres mangfoldighed{E: Det hebraiske *ṣāvāˀ* betyder ordret >>hær<<, men kan i denne sammenhæng referere til stjernerne, det skabte i sin mangfoldighed eller alternativt de usynlige, himmelske væsener jf. fx 1 Kong 22,19.} var fuldendt. 
//0 v2 Gud var på den syvende dag færdig med det
//2 han havde gjort,
//1 og han hvilede på den syvende dag efter alt det
//2 han havde gjort. 
//0 v3 Gud velsignede den syvende dag 
//2 og helligede den;
//1 for på den hvilede han efter alt det
//2 som han havde skabt
//3 og gjort.{T: Ordret >>til at gøre<<}

==Menneskets skabelse==

//0 v4 Dette er historien{E: I resten af Første Mosebog bruges *tôlēdôt* som indledningen til en efterfølgende >>slægtshistorie<< (fx 1 Mos 5,1).} om himlen og jorden
//2 da de blev skabt.
//1 På den dag
//4 Gud HERREN lavede jorden og himlen,
//3 v5 var der endnu ingen buske{T: Ordret >>markens buske<<.} på jorden, 
//3 og endnu var ingen urter{T: Ordret >>markens urter<<.} spiret frem;
//5 for Gud HERREN havde ikke ladet det regne på jorden,
//6 og der var intet menneske
//7 til at dyrke agerjorden. 
//4 v6 En kilde{E: *ʔēd* forekommer kun her og i Job 36,27, hvor betydningen også er usikker. Det tilsvarende akkadiske ord *id* refererer til en underjordisk kilde der blev forsynet af et stort, underjordisk ocean.} trængte op af jorden
//5 og vandede hele agerjorden.
//2 v7 Gud HERREN formede mennesket{E: På hebraisk staves >>menneske<< og >>Adam<< ens. Det gør det vanskeligt at afgøre hvornår der tales om Adam som person. Når der som her står *ʔādām* i bestemt form, *haʔādām*, oversættes der dog konsekvent med >>mennesket<<.} af støv fra agerjorden
//3 og blæste livsånde i dets næse;
//4 og mennesket blev til en levende sjæl.

==Edens have==

//2 v8 Gud HERREN plantede en have i Eden mod øst
//4 og anbragte dér mennesket
//5 som han havde formet.
//3 v9 Gud HERREN lod alle slags træer spire frem af agerjorden.
//6 $De var$ en fryd{T: Kan også oversættes med >>tiltrækkende<<, jf. 1 Mos 3,6.} at se på
//7 og gode at spise af.
//5 Midt i haven $voksede$ livets træ
//6 og træet til kundskab om godt og ondt.
//4 v10 En flod strømmede{T: Ordret >>var gående ud fra<<.} ud fra Eden
//6 til at vande haven,
//5 og derfra delte den sig
//6 og blev til fire forgreninger.{T: Ordret >>hoveder<<.}
//7 v11 Navnet på den første er Pishon;
//9 den
//11 løber omkring hele landet Havila,
//12 hvor der er guld. 
//10 v12 Guldet fra det land er fint;{T: Ordret >>godt<<.}
//11 der er bdellium{T: Ukendt betydning. Muligvis et gennemsigtigt og velduftende materiale (jf. 4 Mos 11,7). Alternativt en kostbar sten.} og shoham-sten.{T: Ukendt betydning. Oversættes i Septuaginta med >>grøn sten<<, der kan referere til smaragd.} 
//8 v13 Den anden flods navn er Gihon;
//9 den
//10 løber omkring hele landet Kush.
//8 v14 Den tredje flods navn er Tigris;
//10 den
//11 løber øst for Ashur.{E: Normalt betegner *ʔaššûr* i GT hele Assyrien, men Assyrien lå på begge sider af Tigris, og derfor må *ʔaššûr* her referere til Assyriens hovedstad, Ashur.}
//9 Den fjerde flod
//10 $hedder$ Eufrat.
//2 v15 Gud HERREN tog mennesket
//3 og satte det i Edens have
//4 for at dyrke den
//5 og bevogte{E: Verbet *šmr* bruges om at overholde loven (fx 3 Mos 18,5), men også om at bevogte tabernaklet (4 Mos 1,53).} den.
//2 v16 Gud HERREN befalede mennesket
//3 følgende:
//4 >>Du må frit spise af alle træer i haven;
//5 v17 men af træet til kundskab om godt og ondt
//6 må du ikke spise;
//7 for den dag
//9 du spiser af det,
//8 skal du lide døden.<<

==Kvindens skabelse==

//2 v18 Gud HERREN sagde:
//3 >>Det er ikke godt
//5 at mennesket er alene.
//4 Lad mig lave en medhjælper til ham som passer til ham.<<{T: Ordret >>som hans modstilling<<.}
//2 v19 Og Gud HERREN formede alle markens vilde dyr og alle himlens fugle af agerjorden,
//3 og han førte $dem$ til mennesket
//7 for at se
//8 hvad han ville kalde dem;
//6 og hvad end
//8 mennesket kaldte hver levende sjæl,
//7 det blev dets navn.
//5 v20 Mennesket navngav alt kvæget og himlens fugle og alle markens vilde dyr;
//4 men han fandt ingen medhjælper som passede til ham.{T: Ordret >>til et menneske<<.}
//2 v21 Da lod Gud HERREN en dyb søvn falde over mennesket,
//4 og han faldt i søvn,
//3 og $Gud$ tog et af hans ribben
//3 og lukkede $med$ kød i stedet. 
//2 v22 Og Gud HERREN byggede en kvinde af det ribben
//5 som han havde taget af mennesket,
//4 
//3 og førte hende til mennesket.
//5 v23 Da sagde mennesket:

//7 >>Denne gang er det ben af mine ben og kød af mit kød;

//8 hun{T: Ordret >>dette<<.} skal kaldes >kvinde<,{T: Der er en sproglig forbindelse mellem *mand* og *kvinde* på hebraisk.}

//9 for af manden er hun er taget.<<
	
//6 v24 Derfor skal en mand forlade sin far og sin mor
//7 og holde sig til sin kone,
//8 og de skal blive ét kød.
//4 v25 De var begge nøgne, mennesket og hans kone,
//5 men de skammede sig ikke over det.

