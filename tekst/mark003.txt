!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Ulrik Sandborg-Petersen og Bent Houmaa Jørgensen>!!
!!<Dato for denne version: 28.05.2021>!!

===Markusevangeliet, kapitel 3===

==Jesus helbreder en vissen hånd på sabbaten, 1-6. Folk strømmer til alle vegne fra, og han helbreder de besatte, 7-12. Han udvælger de tolv, 13-19. Han beskyldes for at uddrive onde ånder ved Beelzebul og taler om bespottelse imod Helligånden, 20-30. Han kalder disciplene sine nærmeste pårørende, 31-35.==

v1 Og han gik igen ind i en synagoge, og dér var der en mand, som
havde en vissen hånd. v2 Og de lagde nøje mærke til ham, om han ville
helbrede ham på sabbatten, så de kunne anklage ham. v3 Og han sagde
til manden, som havde den visne hånd: >>Rejs dig og kom ind i
midten!<< v4 Og han sagde til dem: >>Er det tilladt at gøre godt på
sabbatten eller at gøre ondt, at frelse liv eller at slå ihjel?<< Men
de tav. v5 Og han så omkring på dem med vrede, ked af deres hjertes
hårdhed, og sagde til manden: >>Ræk hånden{T: >>hånden<<: De fleste
håndskrifter læser: >>din hånd<<.} frem!<< og han rakte den frem, og
hans hånd blev rask igen{T: De fleste håndskrifter tilføjer: >>rask
som den anden<<.}. v6 Og farisæerne gik straks ud, og sammen med
herodianerne lagde de planer imod ham, hvordan de kunne slå ham ihjel.

v7 Og Jesus trak sig sammen med sine disciple tilbage til søen, og en
stor folkemængde fra Galilæa fulgte med. Og fra Judæa, v8 fra
Jerusalem, fra Idumæa, fra landet på den anden side af Jordan og fra
egnen omkring Tyrus og Sidon kom en stor folkemængde til ham, da de
hørte, hvor store ting han gjorde. v9 Og han sagde til sine disciple,
at en lille båd skulle holdes klar til ham på grund af folkemængden,
for at de ikke skulle mase ham. v10 For han helbredte mange, så at
alle, der havde svære lidelser, kastede sig over ham for at røre ved
ham. v11 Og når de urene ånder så ham, faldt de ned foran ham og
råbte: >>Du er Guds Søn!<< v12 Og han truede dem rigtig meget, at de
ikke måtte røbe ham.

v13 Og han gik op på bjerget og kaldte dem til sig, som han selv
ville; og de kom hen til ham. v14 Og han indsatte tolv{T: Nogle få
håndskrifter tilføjer: >>som han også kaldte apostle<<.} for at de
kunne være sammen med ham, og for at han kunne sende dem ud at prædike
v15 og have magt{T: De fleste håndskrifter tilføjer her: >>til at
helbrede sygdomme og<<} til at uddrive dæmonerne. v16 Og han indsatte
de tolv,{T: De fleste håndskrifter udelader >>Og han indsatte de
tolv<<.} og han tillagde Simon navnet Peter. v17 Desuden Jakob,
Zebedæus' søn, og Johannes, Jakobs bror, og han tillagde dem navnet
Boanerges, det vil sige Tordensønner; v18 og Andreas og Filip og
Bartholomæus og Matthæus og Thomas og Jakob, Alfæus' søn, og Thaddæus
og Simon Kananæeren v19 og Judas Iskariot, ham som forrådte ham.

v20 Og han{T: >>han<<: De fleste håndskrifter læser: >>de<<.} kom
hjem, og der samledes igen en folkemængde, så de ikke engang kunne få
mad. v21 Og da hans nærmeste hørte det, gik de ud for at tvinge ham
med sig. For de sagde: >>Han er forrykt.<< v22 Og de skriftlærde{N: Skriftlærd}, som
var kommet ned fra Jerusalem, sagde: >>Han har Beelzebul,<< og >>det
er ved dæmonernes hersker, at han uddriver dæmonerne.<< v23 Og han
kaldte dem til sig og sagde til dem i lignelser: >>Hvordan kan Satan
uddrive Satan? v24 Og hvis et rige er i splid med sig selv, kan det
rige ikke bestå. v25 Og hvis en familie{T: >>familie<<: Ordret:
>>hus<<. Også senere i verset. I Bibelsk sprogbrug har ordet >>hus<<
en udvidet betydning, som dækker over et bredt betydningsområde,
herunder: hjem, familie, slægt.} er i splid med sig selv, kan den
familie ikke bestå. v26 Og hvis Satan rejser sig mod sig selv, og er
kommet i splid med sig selv, kan han ikke bestå, men han er
færdig. v27 Ingen kan gå ind i den stærkes hus og plyndre hans
ejendele, hvis ikke han først binder den stærke; derefter kan han
plyndre hans hus. v28 Sandelig siger jeg jer: Alt skal tilgives
menneskenes børn, både synder og gudsbespottelser, hvor meget de end
spotter Gud. v29 Men enhver, som taler bespotteligt imod Helligånden
har i evighed ikke tilgivelse, men er skyldig i evig synd.<<{T:
>>skyldig i evig synd<<: De fleste håndskrifter læser: >>skyldig til
evig dom<<.} v30 De havde jo sagt: >>Han har en uren ånd<<.

v31 Hans mor og hans brødre kom altså, og de stod udenfor og sendte
bud ind til ham for at kalde på ham. v32 Og en stor flok sad omkring
ham, og de sagde til ham: >>Se, din mor og dine brødre og dine søstre
står udenfor og spørger efter dig.<< v33 Og han svarede dem: >>Hvem er
min mor og mine brødre?<< v34 Og idet han så rundt på dem, som sad
omkring ham, sagde han: >>Se, her er min mor og mine brødre. v35 For
enhver, som gør min Fars vilje, er min bror og og min søster og min
mor.<<
