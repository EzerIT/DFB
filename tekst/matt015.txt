!!<Modenhed: Ufuldstændigt>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Litterært tjek: Endnu ikke sket>!!
!!<Dato for denne version: 18.02.2021>!!


===Matthæusevangeliet, kapitel 15===

v21 Og Jesus gik ud derfra og drog bort til Tyrus’ og Sidons egne. v22 Og se, en kana’anæisk kvinde kom fra disse egne og råbte: >>Forbarm dig over mig, Davids søn. Min datter plages slemt af en dæmon.<< v23 Men Jesus svarede hende ikke med et ord. Hans disciple kom og bad ham: >>Send hende bort, for hun råber efter os.<< v24 Men han svarede: >>Jeg er ikke udsendt til andre end de fortabte får af Israels hus.<< v25 Men hun kom, knælede ned for ham og sagde: >>Herre, hjælp mig.<< v26 Men han svarede: >>Det er ikke rigtigt at tage børnenes brød og kaste det for de små hunde.<< v27 Men hun sagde: >>Jo, Herre, for de små hunde spiser også af smulerne som falder ned fra deres herrers bord.<< v28 Da svarede Jesus hende: >>Kvinde, din tro er stor! Det skal ske dig som du vil.<< Og datteren blev helbredt i den time.
