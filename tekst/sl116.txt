!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 14.07.2017>!!

===Salme 116{T: Septuginta, der følges af en del oversættere, har det >>halleluja<<, der i den masoretiske tekst står som afslutning på Sl 115, som indledning til Sl 116.}===

==Du har reddet mit liv==
v1 Jeg elsker{E: Oversættelsen er omdiskuteret. En ordret oversættelse ville umiddelbart være: >>Jeg elsker, for HERREN har hørt<<, men verbet >>elske<< kan normalt ikke stå uden objekt. Enten må den følgende sætning udgøre objektet (denne oversættelse), eller >>HERREN<< må flyttes frem, så oversættelsen bliver: >>Jeg elsker HERREN, for han har hørt min tryglende røst<<.} at HERREN har hørt{E: Den masoretiske tekst har yiqtol: *yišmaʕ*: >>(HERREN) vil høre<<. I hele afsnittet er der dog tale om Guds indgreb i fortid, hvorfor man normalt går ud fra, at yiqtols *y* skyldes dittografi efter det forudgående: *kî* (>>for<<) (*y* og *î* dækker begge over bogstavet >>jod<<), så der skal læses qatal: *šāmaʕ*: >>har hørt<<.}


min tryglende røst.{T: Ordret: >>min tryglens røst<<.}

v2 For han har bøjet sit øre til mig,

og i mine dage vil jeg udråbe:{E: Sætningen er omdiskuteret. Denne oversættelse går ud fra at salmisten vil udråbe det der står i de næste vers. En anden mulighed er at salmisten alle dage vil >>råbe<< i betydningen påkalde HERREN. Mange oversættere følger en foreslået rettelse af: *ûvᵊyāmay* (>>og i mine dage<<) til: *bᵊyôm*: >>den dag da<< = >>da<<; man oversætter også yiqtol: *ʔeqrāˀ* (>>jeg vil råbe/udråbe<<) ved fortid: >>(da) jeg råbte<<.}

v3 >>Dødens reb omgav mig,

og dødsrigets trængsler havde fundet mig,

jeg fandt{E: Her og i v.4 og v.6 oversættes yiqtol normalt ved fortid idet verberne angiver en følge af det forgående.} nød og plage.

v4 Da påkaldte jeg HERRENS navn:

>>Ak, HERRE, red mit liv!<<{T: Ordret: >>min sjæl<<.}

v5 HERREN er nådig og retfærdig,

og vor Gud forbarmer sig.

v6 HERREN beskytter enfoldige,

jeg var ringe, men han hjalp mig.<<

v7 Min sjæl, kom tilbage til din ro,

for HERREN har handlet vel imod dig.

v8 Ja, du har reddet mit liv{T: Ordret: >>min sjæl<<.} fra døden,

mit øje fra tåre,

min fod fra fald.

v9 Jeg kan vandre for HERRENS ansigt

i de levendes lande.

v10 Jeg har troet, derfor kan jeg sige:

>>Jeg var hårdt plaget.<<

v11 Jeg sagde i min angst:

>>Hele menneskeheden er løgnere.<<

==Jeg vil løfte frelsens bæger==
v12 Hvordan skal jeg gengælde HERREN

alle hans velgerninger mod mig?

v13 Frelsens bæger vil jeg løfte

og påkalde HERRENS navn.

v14 Jeg vil indfri mine løfter til HERREN,

og det foran hele hans folk.

v15 Kostbar i HERRENS øjne

er hans frommes død.{T: Oversættes nu ofte: >>liv<<, idet meningen i sammenhængen formodentlig er at Gud vil bevare den frommes >>liv<< (jf. v. 8). Men grundteksten har: *māwet*: >>død<<.}

v16 Ak, HERRE, jeg er jo din træl,

jeg er din træl, din trælkvindes søn,

du har løst mine lænker.

v17 Til dig vil jeg ofre slagtoffer som takoffer

og påkalde HERRENS navn.

v18 Jeg vil indfri mine løfter til HERREN,

og det foran hele hans folk,

v19 i forgårdene til HERRENS hus,

i din midte, Jerusalem!

Halleluja!{T: Septuginta, der følges af en del oversættere, har dette >>halleluja<< som indledning til Sl 117.}



