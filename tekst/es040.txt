!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 14.11.2023>!!
===Esajas, kapitel 40===

==Glædesbud til Jerusalem==
v1 Trøst, trøst mit folk, 

siger jeres Gud;

v2 tal til Jerusalems hjerte 

og råb til hende 

at hendes kamp er til ende, 

at hendes skyld er betalt, 

at hun har fået af JHVHs hånd 

dobbelt for alle sine synder.

***

v3 En stemme råber:

>>I ørkenen

skal I bane JHVHs vej, 

I skal jævne 

i ødemarken

en banet vej for vor Gud! 

v4 Hver dal skal hæves, 

og hvert bjerg og hver høj skal sænkes; 

det bakkede terræn skal blive til slette 

og de ujævne områder til dal. 

v5 JHVHs herlighed skal åbenbares, 

og alt kød skal sammen se den; 

for JHVHs mund har talt.<<

***

v6 En stemme siger: >>Forkynd!<< 

Og man siger: >>Hvad skal jeg forkynde?<< 

>>Alt kødet er græs, 

og al dets ynde er som markens blomst.

v7 Græs bliver tørt, blomst visner, 

når{T: Kan også oversættes: >>for<<.} JHVHs ånde blæser på det. 

ja, sandelig er folket græs!

v8 Græs bliver tørt, blomst visner, 

men vores Guds ord vil bestå til evig tid.<<

***

v9 Stig op på et højt bjerg, du

Zions glædesbudbringer, 

løft din stemme med kraft, 

Jerusalems glædesbudbringer, 

løft den, frygt ikke; 

sig til Judas byer: 

>>Se, her er jeres Gud!<<

v10 Se Herren JHVH, 

han skal komme med styrke, 

og hans arm hersker for ham. 

Se, hans løn er med ham, 

og hans fortjeneste er foran ham.{T: Ordret: >>for hans ansigt<<.}

v11 Som en hyrde 

skal han vogte sin hjord, 

samle lammene i sin arm 

og bære dem ved sit bryst;{T: Kan også oversættes: >>i sit skød<<.} 

han skal lede de diegivende får.


==Guds storhed==
v12 Hvem har målt vand i sin hule hånd, 

og udmålt himlen i fingerspand, 

og afmålt jordens støv i litermål,{T: Grundbetydningen af det hebraiske ord: *šāliš* er: >>en tredjedel<<. Her betegner det et mål, men det er usikkert hvilket mål, muligvis en tredjedel af en efa.}

og vejet bjerge på en vægt 

og høje på vægtskåle?

v13 Hvem har retledt JHVHs Ånd, 

og som hans rådgiver belært ham?

v14 Hos hvem har han fået rådgivning, 

så han skulle give ham indsigt 

og lære ham om den rette sti 

og lære ham kundskab 

og belære ham om indsigtens vej?

v15 Se, folkeslag er som en dråbe fra en spand 

og regnet som støv i vægtskåle! 

Se, øer hæver han op som fint støv!

v16 Og Libanon er ikke nok til brændsel, 

og dets vildt er ikke nok til brændoffer.

v17 Alle folkeslagene er som intet for ham; 

som{E: Den hebraiske tekst har præpositionen: *min* der i sammensætning skrives: *mē*: >>fra<<. Man går som regel ud fra at det skulle have været præpositionen: *kᵊ*: >>som<<. På hebraisk er forskellen ikke stor.}  intethed og for tomhed regnes de af ham.

v18 Med hvem vil I sammenligne Gud? 

Og hvilken skikkelse vil I sammenligne med ham? 

v19 Gudebilledet har en håndværker støbt; 

og en guldsmed beklæder det med guld 

og støber sølvkæder. 

v20 Den der er fattig{E: Hebraisk *hamᵊsukkān* (>>fattig<<) forklares ofte i sammenhængen som en træsort der kan bruges til fremstilling af et afgudsbillede, så oversættelsen bliver: >>ædeltræet til offergave<<.} på offergave,{E: Sætninen er omdiskuteret i sammenhængen. Man følger derfor ofte Septuginta der har: >>kunstneren udvælger træ der ikke rådner<<.} udvælger træ der ikke rådner; 

en dygtig håndværker udsøger han sig 

til at opstille et gudebillede der ikke vakler. 

***

v21 Ved I ikke? Hører I ikke? 

Er det ikke forkyndt for jer fra begyndelsen? 

Har I ikke forstået 

jordens grundlæggelse?

v22 Han er den der troner oven over jordens kreds,{E: Ordret *ʕal-ḥûg hāʔāreṣ*, >>over jordens krumning.<< Det kan tolkes som den synlige himmel, jordens atmosfære, horisonten eller osteklokken, afhængigt af hvilket verdensbillede teksten tolkes ud fra. Der kan muligvis være tænkt på himmelhvælvingen i 1 Mos 1,6-8.} 

mens de der bor{E: Det hebraiske verbum er det samme som i forrige linje oversættes: >>troner<<.} på den, er som græshopper; 

han spænder himlen ud som et slør 

og har bredt den ud som et telt til at bo i.

v23 Han der gør fyrster til intet, har gjort jordens dommere til tomhed.{T: Kan også oversættes: >>golde<<. Men hebraisk har samme ord som i vers 17.}

v24 Ja, knap er de plantet, knap er de sået, 

knap har deres stikling slået rod i jorden, 

så blæser han også på dem så de bliver tørre, 

og en storm fører dem bort som strå.

***

v25 >>Med hvem vil I sammenligne mig 

så jeg skulle være hans lige?<< 

siger den Hellige.

v26 Løft jeres øjne imod det høje, og se: 

Hvem skabte disse ting? 

Han der fører deres hær frem efter tal, 

han kalder dem alle ved navn; 

på grund af vældig kraft og stærk styrke 

mangler der ikke én.

***

v27 Hvorfor siger du, Jakob, 

og udtaler du, Israel: 

>>Min vej er skjult for JHVH, 

og min ret går forbi min Gud.<<{T: Dvs. Gud ænser den ikke.}

v28 Ved du ikke, 

har du ikke hørt? 

En evig Gud er JHVH, 

Skaberen af jordens ender, 

han bliver ikke udmattet og bliver ikke træt; 

hans indsigt kan ikke udforskes.

v29 Han giver den trætte styrke 

og for en kraftesløs gør han magten stor.

v30 Ynglinge bliver udmattede og trætte, 

og unge mænd snubler voldsomt.

v31 Men de der venter på JHVH, får ny styrke, 

de skal få svingfjer som ørnene, 

de skal løbe, men ikke blive udmattede, 

de skal gå, men ikke blive trætte.




