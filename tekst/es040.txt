!!<Oversættelse: Jørgen Bækgaard Thomsen>!!
!!<Redigering: Trine Tøndering og Nicolai Winther-Nielsen>!!
!!<Dato for denne version: 19.12.2025>!!

===Esajas' Bog, kapitel 40===

==Glædesbud til Jerusalem==

//0 v1 >>Trøst,
//5 trøst mit folk,<<

//4 siger jeres Gud.

//3 v2 Tal til Jerusalems hjerte

//4 og råb til det{T:  Ordret >>hende<< her og i det følgende, da bynavne er hunkøn på hebraisk.}

//5 at dets kamp er fuldført,

//6 at dets skyld er betalt,

//7 at det af HERRENS hånd har fået

dobbelt for alle sine synder.

***

//2 v3 En stemme råber nu:

//3 >>I ørkenen

skal I bane HERRENS vej,

//4 På den øde slette skal I jævne

en hovedvej for vores Gud!

//5 v4 Hver dal skal hæves,

//7 og hvert bjerg og hver høj skal sænkes;

//6 det bakkede terræn skal gøres til jævnt land

//7 og de ujævne områder til slette.

//6 v5 HERRENS herlighed vil blive åbenbaret,

//7 og ethvert menneske{T: Ordret: >>alt kød<<; også i v. 6.} uden undtagelse vil se den;

//8 for HERRENS mund har talt.<<

***

//2 v6 En stemme siger nu:
//4 >>Råb!<<

//3 Og den vil sige:{E: Weqatal-formen *weʔāmar* kan også bruges som en opfordring: >>Og den skal sige<<, eller, mindre sandsynligt her, som fortid: >>og han/den sagde<<. Alternativet er at omvokalisere formen til 1. person *ʔômar* (>>jeg siger<<) ud fra Esajas A teksten fra Dødehavet og LXX. Ellers må der tilføjes en uidentificeret ekstra stemme: >>en anden siger<<. Oftest deles det efterfølgende citat op i et spørgsmål og et svar ved en anden ikke nærmere angivet stemme.}
//6 >>Hvordan skal jeg kunne råbe?

//7 Ethvert menneske {H: Es 40,5.} er græs,

//9 og al dets ynde er som markens blomster.

//8 v7 Græsset bliver tørt,
//9 blomsten visner,

//10 for{T: Kan også oversættes >>så snart<<.} HERRENS ånde{N: Ånd} blæser på det.<<

//5 Ja, sandelig folket er græs!

//6 v8 Græsset bliver tørt,
//7 blomsten visner,

//8 men vores Guds ord vil bestå til evig tid.

***

//4 v9 Stig op på et højt bjerg,

//6 du Zions glædesbudbringer,

//5 løft din stemme med kraft,

//7 Jerusalems glædesbudbringer,

//6 løft den,
//7 frygt ikke;

//5 sig til Judas byer:

//6 >>Se, her er jeres Gud!<<

//7 v10 Se Herren HERREN,

han vil komme med styrke,

//9 og hans arm hersker for ham.

//8 Se, hans løn er med ham,

//10 og hans fortjeneste er foran ham.{N: Ansigt}

//9 v11 Som en hyrde

vil han vogte sin hjord,

//10 samle lammene i sine arme

//12 og bære dem ved sit bryst;{T: Kan også oversættes: >>i sit skød<<.}

//11 han vil lede de diegivende får.

==Guds storhed==

//1 v12 Hvem har målt vand i sin hule hånd

//6 og udmålt himlen i fingerspand,

//5 afmålt jordens støv i litermål,{H: Sl 80,6}

//5 vejet bjerge på en vægt

//6 og høje på vægtskåle?

//4 v13 Hvem har retledt HERRENS Ånd,

//6 og som hans rådgiver
//7 belært ham?

//5 v14 Hos hvem fik han rådgivning

//8 så han gav ham indsigt

//8 og lærte ham om den rette sti;

//8 lærte ham kundskab

//9 og belærte ham om vejen til indsigt?

//7 v15 Ja, folkeslag er som en dråbe fra en spand

//8 og må regnes som støv i vægtskåle!

//7 Ja, kystområder er som fint støv
//9 han samler op.

//8 v16 Libanon er ikke nok
//10 til brændsel

//9 og dets vildt er ikke nok til brændoffer.

//6 v17 Alle folkeslagene er som intet for ham;

//7 de regnes som{E: I stedet for *mē* (>>fra<<) læses *kᵊ* (>>som<<).}  intethed og det golde af ham.

//3 v18 Med hvem vil I sammenligne Gud?

//7 Og hvilken skikkelse
//8 vil I sammenligne med ham?

//6 v19 Gudebilledet har en kunsthåndværker støbt;

//8 og en guldsmed beklæder det med guld

//9 og støber sølvkæder.

//8 v20 Den fattiges offergave:
//7 træ
//10 der ikke rådner,
//9 vil han vælge;

//8 han vil udsøge sig en dygtig håndværker

//9 til at opstille et gudebillede
//10 der ikke kan vælte.

***

//5 v21 Ved I ikke?
//7 Hører I ikke?

//8 Er det ikke forkyndt for jer fra begyndelsen?

//9 Har I ikke forstået

jordens grundlæggelse?

//6 v22 Han er den der bor oven over jordens horisont,{E: Ordret *ʕal-ḥûg hāʔāreṣ* (>>over jordens krumning/cirkel/disk<<), muligvis en henvisning til himmelhvælvingen i 1 Mos 1,6-8.}

//7 mens de der bor på den, er som græshopper;

//6 han spænder himlen ud som et slør

//7 og har bredt den ud som et telt
//8 til at bo i.

//6 v23 Han der gør fyrster til intet,
//8 har skabt jordens dommere til det golde!{H: Es 40,17.}

//7 v24 Ja, knap er de plantet,
//9 knap er de sået,

//10 knap har deres stikling slået rod i jorden,

//8 så blæser han også på dem
//9 så de bliver tørre,

//10 og en storm fører dem bort som strå.

***

//4 v25 >>Med hvem vil I sammenligne mig

//6 så jeg skulle være hans lige?<<

//7 siger den Hellige.

//5 v26 Løft jeres øjne imod det høje,
//7 og se:

//6 Hvem skabte disse ting?

//7 Han der fører deres hærskare frem efter tal,

//8 han kalder dem alle ved navn;

//9 på grund af vældig kraft og stærk styrke

mangler der ikke én.

***

//2 v27 Hvorfor siger du,
//6 Jakob,

//5 og meddeler du,
//6 Israel:

//4 >>Min vej er skjult for HERREN,

//5 og min ret omgås af min Gud.<<

//3 v28 Ved du ikke,

//5 har du ikke hørt?

//4 En evig Gud er HERREN,

//5 Skaberen helt til jordens ender,

//6 han bliver ikke udmattet
//8 og bliver ikke træt;

//7 hans indsigt kan ikke udforskes.

//5 v29 Han giver den trætte styrke,

//6 og til den kraftesløse giver han stor kraft.

//7 v30 Ynglinge bliver udmattede
//10 og trætte,

//9 og unge mænd snubler voldsomt.

//8 v31 Men de der venter på HERREN, vil få ny styrke,

//9 de vil få svingfjer som ørnene,

//9 de løber,
//10 men bliver ikke udmattede,

//9 de går,
//10 men bliver ikke trætte.
