!!<Modenhed: 1 &ndash; Rå oversættelse>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Dato for denne version: 10.08.2016>!!

===Salme 29===

v1 Salme af David.

==Ære være Gud!==
Giv JHVH, I Guds sønner {E: Der er formodentlig tænkt på engle, der udgør det himmelske hof. Ofte formuleret: >>gudssønner<<},

giv JHVH ære og styrke {E: Ordet *ʕōz* kan også oversættes >>lovprisning / hæder<<. I sammenhængen er det dog vigtigt at understrege Guds magt}!

v2 Giv JHVH hans navns ære,

kast jer ned for JHVH i hellig klædning {E: Grundtekstens *hᵃdārāh* er omdiskuteret. Det er blevet oversat >>smykke, skrud, åbenbaring, tilsynekomst, majestæt<<}.

==Åbenbaringen af Herrens magt og herlighed==
v3 Herrens røst er over vandene,

Ærens Gud får det til at tordne,

JHVH er over de vældige vande.

v4 JHVHs røst er med kraft,

JHVHs røst er med herlighed.

v5 JHVHs røst splintrer cedertræer,

og JHVH smadrer Libanons cedre.

v6 Og han får dem til at springe som en kalv {E: Af hensyn til parallelismen slettes ofte bogstavet *m* (>>dem<<) i *yarqîdēm* (>>og får dem til at springe<<), og den skillende accent flyttes hen under >>Libanon<<, så sætningen lyder: >>Og han får Libanon til at springe som en kalv<<}

Libanon og Sirjon {T: D.e. Hermon} som vildoksers kalv.

v7 JHVHs øst slår ned med ildsluer.

v8 JHVHs røst får ørken til at skælve,

at skælve får JHVH Kadesh’ ørken til.

v9 JHVHs røst får hinder til at føde

og afbarker skove.

==Afsluttende lovprisning==
Men i hans tempel siger de alle: >>Ære!<<

v10 JHVH har taget sæde over vandfloden,

og JHVH troner som konge i evighed.

v11 JHVH skal give sit folk styrke,

JHVH skal velsigne sit folk med fred.

