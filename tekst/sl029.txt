!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 06.03.2016>!!

===Salme 29===

==Overskrift==
v1 Salme af David.

==Ære være Gud!==
Giv HERREN, I Guds sønner,{E: Der er formodentlig tænkt på engle, der udgør det himmelske hof. Ofte formuleret: >>gudssønner<<.}

giv HERREN ære og styrke!{E: Ordet *ʕōz* kan også oversættes >>lovprisning / hæder<<. I sammenhængen er det dog vigtigt at understrege Guds magt.}

v2 Giv HERREN hans navns ære,

kast jer ned for HERREN i hellig klædning.{E: Grundtekstens *hᵃdārāh* er omdiskuteret. Det er blevet oversat >>smykke, skrud, åbenbaring, tilsynekomst, majestæt<<.}

==Åbenbaringen af HERRENS magt og herlighed==
v3 Herrens røst er over vandene.

Ærens Gud får det til at tordne,

HERREN er over de vældige vande.

v4 HERRENS røst er med kraft,

HERRENS røst er med herlighed.

v5 HERRENS røst splintrer cedertræer,

og HERREN smadrer Libanons cedre.

v6 Og han får dem til at springe som en kalv,{E: Af hensyn til parallelismen slettes ofte bogstavet *m* (>>dem<<) i *yarqîdēm* (>>og får dem til at springe<<), og den skillende accent flyttes hen under >>Libanon<<, så sætningen lyder: >>Og han får Libanon til at springe som en kalv<<.}

Libanon og Sirjon{T: Dvs. Hermon.} som vildoksers kalv.

v7 HERRENS røst slår ned med ildsluer.

v8 HERRENS røst får ørken til at skælve,

HERREN får Kadesh’ ørken til at skælve.

v9 HERRENS røst får hinder til at føde

og afbarker skove.

==Afsluttende lovprisning==
Men i hans tempel siger de alle: >>Ære!<<

v10 HERREN har taget sæde over vandfloden,

og HERREN troner som konge i evighed.

v11 HERREN skal give sit folk styrke,

HERREN skal velsigne sit folk med fred.

