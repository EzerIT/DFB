!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 28.05.2021>!!

===Markusevangeliet, kapitel 8===

==Jesus bespiser 4000 mænd, 1-9, nægter at give et tegn fra himmelen, 10-13, advarer imod farisæernes surdej, 14-21. En blind helbredes, 22-26. Peters bekendelse, 27-30. Jesus forudsiger sin lidelse, død og opstandelse første gang og irettesætter Peter, 31-33. Han taler om at efterfølge ham og om sin genkomst, 34-kap. 9, 1.==

v1 I de dage, da der igen var en stor folkemængde, og de ikke havde noget at spise, kaldte han sine disciple til sig og sagde til dem: v2 >>Jeg har stor medynk med folkemængden; for de er allerede blevet hos mig i tre dage og har ikke noget at spise. v3 Og hvis jeg lod dem gå fastende hjem, ville de blive udmattede på vejen, og nogle af dem er kommet langvejs fra.<< v4 Og hans disciple svarede ham: >>Hvorfra skulle nogen kunne mætte disse mennesker med brød her i en ørken?<< v5 Og han spurgte dem: >>Hvor mange brød har I?<< Og de sagde >>Syv.<< v6 Og han befalede folkemængden at sætte sig ned på jorden; og han tog de syv brød, takkede, brækkede dem i stykker, gav sine disciple dem, for at de skulle dele dem ud, og de gav dem til folkemængden. v7 Og de havde nogle få småfisk; og han velsignede dem og sagde, at også de skulle deles ud. v8 Og de spiste og blev mætte; og de samlede syv kurve af tiloversblevne stykker. v9 Men de var omtrent fire tusind; og han lod dem tage af sted.

v10 Og med det samme gik han om bord i båden med sine disciple og kom til egnene ved Dalmanutha. v11 Og farisæerne gik ud og begyndte at diskutere med ham og forlangte et tegn fra himlen af ham for at teste ham. v12 Og han sukkede dybt i sin ånd og sagde: >>Hvorfor forlanger denne slægt et tegn? Sandelig, siger jeg jer, der skal ikke gives noget tegn til denne slægt!<< v13 Og han forlod dem og gik igen om bord og sejlede over til den anden side. 

v14 Og de havde glemt at tage brød med og havde kun ét brød med sig i båden. v15 Og han befalede dem og sagde: >>Læg godt mærke til og pas på farisæernes surdej og Herodes’ surdej!<< v16 Og de tænkte indbyrdes: >>Det er, fordi vi ikke har brød<<. v17 Og da han mærkede det, sagde han til dem: >>Hvorfor tænker I på, at I ikke har brød? Fatter I ikke endnu, og forstår I ikke?  Er jeres hjerte forhærdet? v18 Har I øjne og kan ikke se? Og har I ører og kan ikke høre? Og kan I ikke huske? v19 Og da jeg brækkede de fem brød i stykker til de fem tusind, hvor mange kurve fulde af stykker samlede I da sammen?<< De sagde til ham: >>Tolv.<< v20 Og da jeg brækkede de syv i stykker til de fire tusind, hvor mange kurve fulde af stykker samlede I da sammen?<< Og de sagde til ham: >>Syv.<< v21 Og han sagde til dem: >>Forstår I ikke endnu?<<

v22 Og de kom til Betsajda Og man førte en blind hen til ham og bad ham om, at han ville røre ved ham. v23 Og han tog den blinde ved hånden og førte ham uden for landsbyen og spyttede på hans øjne og lagde hænderne på ham og spurgte ham, om han så noget. v24 Og han så op og sagde: >>Jeg ser menneskene; for jeg ser noget ligesom træer gå omkring.<< v25 Derefter lagde han igen hænderne på hans øjne, og han blev klarsynet og var helbredt og kunne se alle ting tydeligt. v26 Og han sendte ham hjem og sagde: >>Du må ikke gå ind i landsbyen [og heller ikke sige det til nogen i landsbyen]{T: Sidste sætning findes ikke i alle håndskrifter}.

v27 Og Jesus og hans disciple gik ud til landsbyerne ved Kæsarea Filippi; og på vejen spurgte han sine disciple og sagde til dem: >>Hvem siger menneskene, at jeg er?<< v28 Og de sagde til ham: >>Johannes Døberen; og andre: Elias; men andre: En af profeterne.<< v29 Og han spurgte dem: >>Men I, hvem siger I, at jeg er?<< Peter svarede og sagde til ham: >>Du er Kristus.<< v30 Og han formanede dem strengt til, at de ikke måtte sige dette om ham til nogen. v31 Og han begyndte at lære dem, at Menneskesønnen skulle lide meget og forkastes af de ældste og ypperstepræsterne og de skriftlærde{N: Skriftlærd} og slås ihjel og opstå efter tre dage. v32 Og han sagde dette ligeud. Og Peter tog ham til side og begyndte at irettesætte ham. v33 Men han vendte sig og så på sine disciple og irettesatte Peter og siger: >>Forsvind bag mig, Satan! For du har ikke sans for, hvad der er Guds, men hvad der er menneskers.<< 

v34 Og han kaldte folkemængden sammen med sine disciple til sig og sagde til dem: >>Den, der vil følge efter mig, han skal fornægte sig selv og tage sit kors op og følge mig. v35 For den, der vil frelse sit liv, skal miste det; men den, der mister sit liv for min og evangeliets skyld, han skal frelse det. v36 For hvad gavner det et menneske at vinde hele verden og betale med sin sjæl? v37 For hvad kunne et menneske give som betaling for sin sjæl? v38 For den, der skammer sig ved mig og mine ord i denne utro og syndige slægt, ham skal også Menneskesønnen skamme sig ved, når han kommer i sin Fars herlighed med de hellige engle.<< 9,v1 Og han sagde til dem: >>Sandelig, siger jeg jer, der er nogle af dem, der står her, der slet ikke skal smage døden, før de ser Guds rige være kommet med kraft.<<















