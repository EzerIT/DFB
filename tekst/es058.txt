!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Esajas' Bog, kapitel 58===

==Sand og falsk faste og tilbedelse==

v1 Råb af fuld hals, hold ikke tilbage, 

løft din stemme som hornet, 

og fortæl mit folk deres overtrædelse 

og Jakobs hus deres synder!

v2 Men mig søger de dag for dag, 

og de ønsker at kende mine veje; 

som et folk der har øvet retfærdighed 

og ikke forladt sin Guds lov, 

spørger de mig om retfærdige love, 

de ønsker at komme nær til Gud.

v3 >>Hvorfor har vi fastet, og du så det ikke? 

Vi har ydmyget os selv,{T: Ordret: >>vores sjæl<<.} men du bemærkede det ikke.<< 

Se, på den dag I faster, driver I handel,{T: Kan også oversættes: >>finder I fornøjelse<<.} 

og alle jeres arbejdere skynder I på.

v4 Se, I faster for at kives og strides{T: Ordret: >>for kiv og strid<<.} 

og for at slå med ondskabs næve;{T: Skal muligvis oversættes: >>kølle<<.} 

I faster ikke i dag 

for at jeres stemme skal blive hørt i det høje.

v5 Mon det er en faste som denne jeg foretrækker, 

en dag hvor et menneske ydmyger sig selv?{T: Ordret: >> sin sjæl<<.} 

Er det at hænge med sit hoved som et siv 

eller ligge i{T: Ordret: >>bruge som seng<<.} sæk og aske – 

vil du kalde det en faste 

og en velbehagelig dag for HERREN?

***

v6 Mon ikke dette er en faste jeg foretrækker: 

At løse ondskabs lænker, 

løsne ågets bånd, 

og give undertrykte frihed, 

og at I sønderbryder hvert åg?

v7 Mon det ikke er at dele{T: Ordret: >>bryde<<.} dit brød med den sultne, 

og at du bringer de fattige hjemløse til dit hus, 

når du ser en nøgen, at du så klæder ham på, 

og at du ikke skjuler dig for dit eget kød?{T: Der er enten ment slægtning eller medmenneske.}

v8 Så skal dit lys bryde frem som morgenrøden, 

og din helbredelse skal hurtigt spire frem, 

og din retfærdighed går foran dit ansigt, 

HERRENS herlighed slutter bag dig.

v9 Da skal du kalde, og HERREN skal svare dig; 

du skal råbe om hjælp, og han skal sige: >>Se, her er jeg!<<

*** 

Hvis du fra din midte fjerner åg, 

at pege finger og tale ondskab,

v10 rækker den sultne dig selv{T: Ordret: >>din sjæl<<. Mange oversættere vælger at følge bl.a. Septuaginta, der i stedet for *nafšexā* (>>din sjæl<<) har forudsat: *laḥmexā*: >>dit brød<<.} 

og mætter en forkuet sjæl, 

så skal dit lys bryde frem i mørket 

og dit mulm blive som midt på dagen.

v11 Og HERREN skal altid lede dig 

og mætte din sjæl i afsvedne egne, 

og han vil styrke dine knogler, 

og du bliver som en vandrig have 

og som et kildevæld 

hvis vand ikke svigter.

v12 Og de der nedstammer fra dig, skal genopbygge fortids ruiner, 

du skal genrejse fundamenter der har ligget hen fra slægt til slægt, 

og du skal kaldes Den-der-murer-revne-til, 

Den-der-genrejser-ruiner-til-at-bo-i.{E: Oversættelsen er omdiskuteret. Det hebraiske ord *nᵊtîvôt* (>>ruiner<<) oversættes i alle andre sammenhænge: >>stier/veje<<, så oversættelsen her kan være: >>Den-der-udbedrer-stier, hvor man kan bo<<. Men her forstås ordet oftest om ruiner. Det foreslås undertiden at der er en stavefejl, så der skulle stå: *nᵊtîṣôt*.}

***

v13 Hvis du holder din fod i ro på sabbatten,{T: Ordret: >>hvis du holder din fod tilbage fra sabbatten<<.} 

fra at udføre dine anliggender{E: Ordet: *ḥēfeṣ* oversættes i de fleste sammenhænge: >>glæde/ønske/lyst<<. Mange håndskrifter har singularis.} på min hellige dag, 

og kalder sabbatten en fryd 

og HERRENS hellige ærværdig 

og ærer den,{T: Kan også oversættes: >>ham<<.} så du ikke går dine egne veje, 

ikke driver din handel og taler tomt ord,

v14 så skal du fryde dig i HERREN, 

og jeg vil lade dig færdes over landets høje 

og lade dig nyde din far Jakobs arvelod. 

For HERRENS mund har talt.



