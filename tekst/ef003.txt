!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Endnu ikke sket>!!
!!<Dato for denne version: 31.08.2021>!!

===Paulus' Brev til Efeserne, kapitel 3===

v13 Derfor beder jeg at I ikke taber modet over mine trængsler, som jeg lider for jer, hvilket er en ære for jer. —
v14 For denne sags skyld bøjer jeg mine knæ for Faderen,
v15 fra hvem enhver faderlighed{T: Ordret: >>slægt<<. Det græske ord for >>slægt<< er afledt af og lyder omtrent som >>far<<.} i himlen og på jorden har sit navn,
v16 at han efter sin herligheds rigdom må give jer at styrkes med kraft ved hans Ånd i det indre menneske;
v17 at Kristus må bo ved troen i jeres hjerter, rodfæstede og grundfæstede i kærlighed, 
v18 så at I sammen med alle de hellige må være i stand til at begribe, hvor stor bredden og længden og højden og dybden er,
v19 og at kende Kristi kærlighed, som overgår al erkendelse, for at I må fyldes til hele Guds fylde.
v20 Men ham som formår over alle ting at gøre langt ud over det som vi beder om eller forstår, efter den magt{T: Kan også oversættes: >>kraft<<.} som virker i os,
v21 ham være ære i kirken{T: Kan også oversættes: >>menigheden<<, men i sammenhængen er der tænkt på den universelle kirke.} og i Kristus Jesus gennem alle slægterne i evighedernes evighed! Amen.
