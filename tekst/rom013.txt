!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 20.12.2023>!!
===Paulus' brev til romerne, kapitel 13===


==Om staten som Guds tjener==

v1 Enhver person skal underordne sig under de myndigheder som står over dem, for der findes ikke en myndighed uden at den er fra Gud. De som findes, er indsatte af Gud. v2 Derfor, den som sætter sig op imod myndigheden, sætter sig op imod Guds ordning, og de som sætter sig imod, vil blive dømt. v3 Herskerne er ikke genstand for frygt for den der gør det gode, men for den der gør det onde. Men ønsker du ikke at frygte myndigheden, så gør det gode, og du vil få ros fra den. v4 For den er Guds tjener til bedste for dig. Men hvis du gør det onde, så frygt, for myndigheden bærer ikke sværdet forgæves, for den er Guds tjener, en hævner, som viser sin vrede{T: Ordret: >>til vrede<<.} mod den der gør det onde. v5 Derfor er det nødvendigt at underordne sig, ikke alene på grund af vreden, men også på grund af samvittigheden. v6 For derfor betaler I også skat, for de er Guds tjenere, de som beskæftiger sig med netop dette. v7 Giv alle hvad I skylder dem: Skat til dem I skylder skat, told til dem I skylder told, frygt til dem I skylder frygt, og respekt til dem I skylder respekt.

==Om kærligheden==

v8 I skal ikke skylde nogen noget uden at elske hinanden, for den som elsker en anden, har opfyldt loven. v9 For dette: Du må ikke begå ægteskabsbrud, du må ikke dræbe, du må ikke stjæle, du må ikke begære og ethvert andet bud, er sammenfattet i dette ord: Du skal elske din næste som dig selv. v10 Kærligheden gør ikke næsten noget ondt, derfor er kærligheden lovens opfyldelse. v11 Dette skal I gøre{T: Der er indsat: >>skal I gøre<<.} fordi I kender tiden, at det allerede er tid til at I skal stå op af søvnen, for nu er frelsen os nærmere end da vi kom til tro. v12 Natten er fremrykket, og dagen er kommet nær. Lad os da aflægge mørkets gerninger og iføre os lysets våben. v13 Lad os vandre sømmeligt som ved dag, ikke i svir og druk, ikke i løsagtighed og udsvævelse, ikke i strid og misundelse, v14 men ifør jer Herren Jesus Kristus og drag ikke omsorg for kødet så begær vækkes.


