!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Esajas' Bog, kapitel 61===

==JHVHs tjener skal udråbe et nådeår fra JHVH==

v1 Herren JHVHs Ånd er over mig 

fordi JHVH har salvet mig; 

for at forkynde godt budskab for fattige har han sendt mig, 

for at helbrede{T: Ordret: >>forbinde<< (et sår).} dem der har et sønderknust hjerte, 

for at udråbe frigivelse for fanger 

og løsladelse{T: Ordret: >>åbning<< (af fangehullet).} for de lænkede;

v2 for at udråbe et nådeår fra JHVH 

og en hævndag fra vores Gud, 

for at trøste alle sørgende;

v3 for at skænke, for at give Zions sørgende hovedpynt i stedet for aske, 

glædesolie i stedet for sorg,{E: Det er foreslået et bytte om på ordene: *ʔēvel maʕᵃṭēʰ* (>>sorg dragt<<), så >>dragt<< hører til denne linje: >>glædesolie i stedet for sørgedragt / lovprisning i stedet for en modløs ånd<<. Det har dog ingen støtte i håndskrifterne.} 

lovprisningsdragt i stedet for en modløs ånd, 

så de skal kaldes retfærdighedens ege,{T: Der er tale om høje træer. Andre oversætter: >>terebinter<<.} 

JHVHs plantning, hvorved han forherliger sig.

***

v4 De skal genopbygge fortids ruinhobe, 

og gamle ødemarker skal de genrejse 

og genopføre de ødelagte byer 

der lå øde hen i slægt efter slægt.

v5 Og fremmede skal træde til og vogte jeres får, 

og udlændinge skal være jeres landarbejdere og vingårdsmænd.

v6 Men I skal kaldes JHVHs præster, 

vores Guds tjenere skal der siges om jer. 

Folkeslags{T: Kan også oversættes: >>hedningers<<.} rigdom skal I leve af 
og overtage{E: Betydningen og roden af ordet: *tityammārû* er omdiskuteret. Roden ser ud til at være: *ymr* med grundbetydning: >>bytte ud/overtage<<. Mange afleder dog ordet af roden: *ʔmr*, der i hitpael evt. betyder: >>prale (over)<<.} deres herlighed.

v7 I stedet for beskæmmelse får I dobbelt, 

og i stedet for skam skal de juble over deres del. 

Derfor skal de arve dobbelt i deres land, 

evig glæde skal de have.

v8 For jeg er JHVH, der elsker ret, 

der hader rov ved hjælp af brandoffer;{E: Massoreterne har vokaliseret: *bᵊʕôlāʰ*, der må oversættes således. Men LXX og også nogle hebraiske håndskrifter har vokaliseret: *bᵊʕawlāʰ*: >>ved hjælp af uretfærdighed<<.} 

men jeg vil trofast give dem deres løn 

og slutte en evig pagt med dem.

v9 Og deres afkom skal blive kendt blandt folkeslagene{T: Kan også oversættes: >>hedningerne<<.} 

og deres efterkommere midt blandt folkene, 

alle der ser dem, skal erkende om dem 

at de er en slægt som JHVH har velsignet.

***

v10 Højt fryder jeg mig over JHVH, 

min sjæl skal juble over min Gud; 

for han har klædt mig i frelsesklæder, 

han har hyllet mig i retfærdighedskappe, 

som en brudgom højtideligt ifører sig{T: Ordret nok: >>på præstelig vis<<.} hovedpynt, 

og som bruden pryder sig med sine smykker.

v11 For som jorden frembringer sin vækst, 

og som en have lader sine urter vokse op, 

sådan lader Herren JHVH retfærdighed og lovsang vokse op 

for øjnene af alle folkeslagene.{T: Kan også oversættes: >>hedningerne<<.}


