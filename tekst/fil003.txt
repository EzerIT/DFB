!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 17.03.2025>!!

===Paulus' Brev til Filipperne, kapitel 3===

==Loven eller Kristus==

v1 I øvrigt, mine brødre, glæd jer i Herren. Det er ikke trættende for mig at skrive det samme til jer, men det slår det fast for jer. v2 Betragt hundene, betragt de onde arbejdere, betragt de skamskårne. v3 For vi er de omskårne, som tjener ved Guds Ånd og er stolte af Kristus Jesus og ikke har tillid til vores fortrin,{T: Ordret >>kødet<<.} v4 skønt jeg også har grund til tillid til mine fortrin.{T: Ordret: >>kødet<<.} Hvis nogen anden mener at have grund til tillid til fortrin, har jeg det endnu mere: v5 Omskåret på den ottende dag, af Israels folk, Benjamins stamme, hebræer af hebræere, farisæer ifølge loven, v6 engageret forfølger af menigheden, uden fejl ifølge retfærdigheden ved loven. v7 men alt det som var en fordel for mig, betragter jeg som tab på grund af Kristus. v8 Ja, i sandhed betragter jeg også alt for tab på grund af den overvældende store erkendelse af Kristus Jesus vor Herre. På grund af ham har jeg lidt tab på alt, og jeg betragter det som noget møg for at jeg kan vinde Kristus v9 og blive fundet i ham, ikke ved min egen retfærdighed på grund af loven, men ved retfærdigheden ved tro på Kristus, nemlig retfærdigheden fra Gud på grund af troen, v10 for at jeg kan kende ham og kraften i hans opstandelse og have del i hans lidelser og blive ligedannet med hans død, v11 om jeg dog kan nå frem til opstandelsen fra de døde.   

==Paulus’ eksempel==

v12 Ikke at jeg allerede har modtaget det eller allerede er blevet fuldkommen, men jeg stræber efter det, om jeg dog kunne gribe det, fordi jeg også er blevet grebet af Kristus Jesus. v13 Brødre, jeg mener ikke om mig selv at jeg har grebet det, men ét gør jeg: Jeg glemmer det bag mig og rækker efter det foran mig v14 og stræber mod målet, mod sejrsprisen som Gud i det høje kaldte os til{T: Ordret: >>Guds høje kaldelses sejrspris<<.} i Kristus Jesus. v15 Lad da alle os som er fuldkomne, tænke dette, og hvis I tænker anderledes om noget, vil Gud også åbenbare dette for jer. v16 Dog lad os holde os til det vi er nået til, i dette skal I vandre. v17 Efterlign mig,{T: Ordret: >>bliv mine efterlignere<<.} brødre, og betragt dem som lever ligesom det forbillede, I har i os. v18 For mange lever, som jeg ofte har sagt jer, men nu siger grædende, som fjender af Kristi kors, v19 deres afslutning er fortabelsen, deres gud er maven, og deres ære er deres skam, for de tænker på det jordiske. v20 For vores borgerskab har vi i himlene hvorfra vi også venter vores frelser, Herren Jesus Kristus, v21 som vil forvandle vores fornedrede krop til samme skikkelse som hans forherligede krop i overensstemmelse med den kraft hvorved han kan underlægge sig alt.


