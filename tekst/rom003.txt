!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 20.12.2023>!!
===Paulus' brev til romerne, kapitel 3===


==Jødens fortrin==

v1 Hvad er da jødens fortrin, og hvad er omskærelsens gavn? v2 Meget i enhver henseende. Først og fremmest nemlig at de er blevet betroet Guds ord. v3 Hvad da? Hvis nogle var utro, vil deres utroskab da ophæve Guds troskab? v4 Slet ikke! Men Gud skal vise sig som sandfærdig og ethvert menneske som en løgner, som der står skrevet:

	for at du må kendes retfærdig når du taler,{T: Ordret: >>i dine ord<<.}

	og vinde når du dømmer. 

v5 Men når vores uretfærdighed viser Guds troskab{T: Alternative oversættelse: >>retfærdighed<<.} hvad skal vi da sige? Er Gud uretfærdig når han viser sin vrede? Jeg taler menneskeligt. v6 Slet ikke! Hvordan skulle Gud ellers kunne dømme verden? v7 Men når Guds sandfærdighed er blevet stor ved min løgnagtighed og til hans ære, hvorfor dømmes jeg fortsat som synder? v8 Og skal vi ikke gøre det onde for at det gode kan komme, sådan som nogle spotter og hævder at vi siger? Dommen over dem er retfærdig! 

==Menneskehedens synd==

v9 Hvad da? Har vi noget fortrin? Overhovedet ikke! For vi har forud anklaget både jøder og grækere for alle at være under synd v10 som der står skrevet:

Der er ingen retfærdig, ikke engang én,

v11 der er ingen forstandig,

	Der er ingen der søger Gud.    

v12 De kom alle på afveje, allesammen blev de fordærvede;   
       
	der er ingen der gør godt, ikke en eneste.

v13 En åben grav er deres strube,

	med deres læber har de bedraget,

	under deres læber er der slangegift;

v14 deres mund er fuld af forbandelse og bitterhed,

v15 deres fødder er hurtige til at udgyde blod,

v16 ødelæggelse og elendighed er på deres veje,

v17 og fredens vej har de ikke kendt.

v18 Der er ikke gudsfrygt for deres øjne.

v19 Men vi ved at alt hvad loven siger, taler den til dem under loven for at enhver mund skal lukkes, og hele verden blive strafskyldig over for Gud, v20 for på grund af lovgerninger vil intet menneske{T: Ordret: >>kød<<.} blive erklæret retfærdigt over for ham, for ved loven kommer erkendelse af synd. 

==Guds retfærdighed==

v21 Men nu er Guds retfærdighed blevet åbenbaret uden lov, bevidnet af loven og profeterne, v22 nemlig Guds retfærdighed ved tro på Jesus Kristus for alle som tror. For der er ikke forskel, v23 for alle har syndet og mangler herligheden fra Gud, v24 og de erklæres retfærdige gratis på grund af hans nåde ved løskøbelsen i Jesus Kristus. v25 Ham viste Gud offentligt frem som en soning ved troen og ved hans blod for at bevise sin retfærdighed fordi han ved sin overbærenhed{T: >>ved sin overbærenhed<< hører til vers 26, men er rykket frem.} havde ladet de tidligere begåede synder passere, v26 nemlig for at bevise sin retfærdighed i tiden nu, for at han kan være retfærdig netop som den der erklærer den der tror på Jesus, for retfærdig. 

==Guds enhed==

v27 Hvor er da vores stolthed? Den er udelukket. Ved hvilken lov? Gerningernes? Nej, men ved troens lov. v28 For vi mener at et menneske erklæres retfærdig på grund af tro uden lovens gerninger. v29 Eller er Gud alene jødernes Gud? Ikke også hedningernes? Jo, også hedningernes, v30 så sandt der er én Gud som vil erklære omskårne retfærdige på grund af tro og uomskårne ved tro. v31 Ophæver vi da loven ved troen? Slet ikke, vi bekræfter tværtimod loven.


