!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 23.10.2023>!!

===Paulus' Andet Brev til Timotheus, kapitel 2===


==Formaninger til Timotheus==

v1 Derfor, mit barn, vær stærk ved nåden i Kristus Jesus, v2 og hvad du hørt af mig i mange vidners nærværelse, skal du betro til trofaste mennesker som vil være kompetente til at undervise andre. v3 Tag del i lidelsen som Kristi Jesu gode soldat. v4 Ingen som gør tjeneste som soldat, involverer sig i dagligdagens sager for at han kan glæde ham som har hvervet ham. v5 Men på samme måde hvis nogen konkurrerer, vinder han ikke sejrskransen hvis han ikke konkurrerer efter reglerne. v6 Den bonde som har sliddet, skal først modtage sin del af afgrøden. v7 Forstå hvad jeg siger, for Herren vil give dig indsigt i alt.

v8 Husk på Jesus Kristus, oprejst fra de døde, af Davids slægt, ifølge mit evangelium, v9 som jeg lider ondt for, ja, helt indtil fængsling som en forbryder, men Guds ord er ikke bundet. v10 Derfor udholder jeg alt for de udvalgtes skyld for at også de kan få frelsen i Kristus Jesus med evig herlighed. v11 Troværdigt er ordet, 

for når vi er døde med ham, vil vi også leve med ham.

v12 Når vi holder ud, vil vi også blive konger med ham,

når vi fornægter ham, vil han også fornægte os,

v13 Når vi er utro, forbliver han tro,

for han kan ikke fornægte sig selv.

v14 Påmind om dette når du indskærper dem for Guds ansigt til ikke at indlade sig i stridigheder om ord som er til ingen nytte, men til ødelæggelse for dem som hører derpå.v15 Gør dit bedste for at kunne træde frem for Gud som en der er anerkendt, som en arbejder der ikke skammer sig. og som en der bruger sandhedens ord korrekt. v16 Undgå den vanhellige tomme snak, for de vil gøre yderligere fremskridt i ugudelighed, v17 og deres ord vil sprede sig som kræft. Blandt dem er Hymenæus og Filetus v18 som er kommet bort fra sandheden fordi de siger at opstandelsen allerede har fundet sted, og de ødelægger troen hos nogle. v19 Dog Guds faste fundament består og har dette segl: >>Herren kender dem, som er hans,<< og >>afstå fra uretfærdighed, enhver som påkalder Herrens navn.<< v20 I et stort hus er der ikke kun kar af guld og sølv, men også af træ og ler, og nogle er til ære og andre til vanære; v21 hvis altså nogen renser sig fra disse kar til vanære{T: >>kar til vanære<< er indsat.}, vil han være et kar til ære, helliget og brugbart for husets herre, anvendeligt til alt godt arbejde.  

v22 Flygt fra de ungdommelige lyster, og stræb efter retfærdighed, tro, kærlighed og fred sammen med dem som påkalder Herren af et rent hjerte. v23 Afvis de tåbelige og uforstandige diskussioner, for du ved at de frembringer stridigheder. v24 En Herrens tjener skal ikke strides, men være mild mod alle, kompetent til at undervise og tålmodigt lide ondt. v25 Han skal med mildhed tilrettevise modstanderne, om Gud dog ville give omvendelse til erkendelse af sandheden v25 så de kunne komme til fornuft og undslippe{T: >>undslippe<< er indsat.} Djævelens fælde, for de er fanget af ham så de må gøre hans vilje.       


