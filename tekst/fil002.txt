!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 17.03.2025>!!

===Paulus' Brev til Filipperne, kapitel 2===

==Formaning til indbyrdes enighed==

v1 Hvis altså formaning i Kristus, hvis opmuntring i kærlighed, hvis del i Ånden, hvis inderlig kærlighed og barmhjertighed betyder noget, v2 da opfyld min glæde så I er enige om at have den samme kærlighed og samme sjæl fordi I tænker ét, v3 fordi I intet gør af lyst til strid eller af lyst til tom ære, men fordi I med ydmyghed anser hinanden for højere end jer selv, v4 og fordi hver enkelt ikke er optaget af sit eget, men hver enkelt af de andres.

==Kristi ydmyghed og ophøjelse==

v5 I skal iblandt jer tænke det samme{T: >>Det samme<< er indsat.} som også var i Kristus Jesus.

                             v6 Han var i Guds skikkelse

                             og betragtede det ikke som tyveri

                             at være Gud lig,

                             v7 men han gav afkald på sig selv,

                             ved at tage en tjeners skikkelse på,

                             og blev lige med mennesker,

                             og da han viste sig i skikkelse som et menneske,

                             v8 ydmygede han sig selv

                             og blev lydig til døden,

                             ja, døden på et kors.

                             v9 Derfor har Gud også højt ophøjet ham

                             og skænket han navnet

                             over ethvert navn,

                             v10 for at i Jesu navn hvert knæ skal bøje sig

                             i himlen, på jorden og under jorden,

                             v11 og hver tunge skal bekende:

                             Jesus Kristus er Herren

                             til Gud Faders ære.  

==Arbejd på jeres frelse==

v12 Derfor, mine elskede, ligesom I altid har adlydt, ikke alene mens jeg var nærværende, men nu meget snarere mens jeg er fraværende, skal I arbejde på jeres frelse med frygt og bæven, v13 for Gud er den som virker i jer i både vilje og handling,{T: Ordret: >>at ville og at virke<<.} på grund af hans gode vilje. v14 Alt skal I gøre uden beklagelser og betænkeligheder v15 for at I kan blive fejlfrie og rene, Guds uangribelige børn midt i en fordrejet og fordærvet slægt hvor I skinner som lys i verden v16 mens I holder fast ved livets ord, min stolthed på Kristi dag over at jeg ikke har løbet forgæves eller slidt forgæves. v17 Men selvom mit blod udgydes som et offer og en tjeneste for jeres tro, glæder jeg mig, og jeg glæder mig sammen med jer alle; v18 men på samme måde skal I glæde jer og glæde jer sammen med mig. 

==Timotheus og Epafraditus==   

v19 Men jeg håber i Herren Jesus Kristus snart at sende Timotheus til jer for at også jeg kan være ved godt mod når jeg kender jeres forhold. v20 For jeg har ingen med det samme sind som oprigtigt vil drage omsorg for jeres forhold, v21 for alle søger deres eget, ikke det som hører Kristus til. v22 Og I kender hans prøvede troskab, for ligesom et barn tjener sin far, tjente han sammen med mig evangeliet. v23 Jeg håber altså at sende ham så snart jeg får overblik over mine forhold, v24 og jeg er overbevist i Herren om at jeg også selv snart vil komme. v25 Men jeg har fundet det nødvendigt at sende Epafroditus til jer, min broder og medarbejder og medkæmper, men jeres udsending og tjener for mine behov, v26 for han længtes efter jer alle og var urolig fordi I havde hørt at han var syg. v27 Ja, han var syg og døden nær, men Gud forbarmede sig over ham, og ikke alene over ham, men også over mig for at jeg ikke skulle have sorg på sorg. v28 Derfor sender jeg ham endnu hurtigere for at I kan glæde jer når I ser ham igen, og jeg kan være uden bekymring. v29 Modtag ham da i Herren med enhver glæde og respekter den slags mænd, v30 for på grund af Kristi gerning risikerede han livet og kom døden nær for at udfylde jeres fravær i tjenesten for mig.

