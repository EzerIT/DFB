!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 09.01.2024>!!
===Esajas' Bog, kapitel 51===

==HERREN trøster sit folk og lover at frelse det==

v1 Hør på mig, I der stræber efter retfærdighed, 

I der søger HERREN! 

Se hen til den klippe I er hugget ud af, 

og til det stenbrud hvorfra I er gravet ud.

v2 Se hen til Abraham, jeres far, 

og til Sara, der fødte jer; 

for da han var én, kaldte jeg ham, 

og jeg velsignede ham og gjorde ham til mange.

v3 Ja, HERREN vil trøste Zion, 

han vil trøste alle hendes ruiner, 

og han vil gøre hendes ørken ligesom Eden 

og hendes steppe ligesom HERRENS have. 

Fryd og glæde skal findes i hende, 

tak og lyd af sang.

***

v4 Lyt til mig, mit folk, 

og mit folkeslag, hør på mig! 

For der skal udgå belæring{E: Den hebraiske tekst har: *tôrāh*, der ofte oversættes: >>lov<<, men det hebraiske ord har videre betydning: >>vejledning / anvisning<<.} fra mig, 

og min ret vil jeg gøre{E: Det meget sjældne verbum: *ʔargîₐʕ* er omdiskuteret i sammenhængen. Nogle oversætter: >>få til at hvile som<<, andre går ud fra substantivet: *regāʕ*, der betyder: >>øjeblik/et nu<< og oversætter: >>gør i et nu<<.  Ordet skal muligvis knyttes til den næste linje som forstærkning af ordet: >>nær<<.} til lys for folkene.

v5 Min retfærdighed er nær, 

min frelse er brudt frem, 

og mine arme skal dømme folkeslag. 

Fjerne øer skal håbe på mig 

og sætte deres lid til min arm.

v6 Løft jeres øjne mod himlene,{T: Det hebraiske ord står altid i flertal, og man må i hvert enkelt tilfælde overveje om det betegner himlens storhed og vælde.} 

og se på jorden nedenunder; 

for himlene skal opløses som røg, 

og jorden skal slides op som en klædning, 

og de der bor på hende, skal dø som myg. 

Men min frelse skal vare til evig tid, 

og min retfærdighed skal ikke knuses.

v7 Hør på mig, I der kender retfærdighed, 

et folk som har min lov i deres hjerte! 

Frygt ikke for menneskers hån, 

og lad jer ikke forskrække af deres spot.

v8 For møl skal æde dem som en klædning, 

og insekter{T: Det er det usikkert hvilket insekt der præcist er tænkt på.} skal æde dem som uld. 

Men min retfærdighed skal vare til evig tid, 

og min frelse i slægt efter slægt.

==HERRENS folk beder HERREN om hjælp==

v9 Vågn op, vågn op, klæd dig i styrke, 

du HERRENS arm! 

Vågn op som i gamle dage, 

i tidligere slægter! 

Er du ikke den{E: Ordret: >>hende<<, der henviser til Zion. Det gælder også i næste vers.} der fældede Rahab, 

der gennemborede dragen?

v10 Er du ikke den der tørrede havet ud, 

det store urdybs vande, 

den der gjorde havets dyb til en vej, 

så de løskøbte kunne gå over?

v11 Og HERRENS befriede skal vende tilbage 

og komme til Zion med jubel, 

med evig glæde over{T: Kan også oversættes: >>ved<<.} deres hoved; 

fryd og glæde skal nå dem, 

sorg og suk skal flygte.

==HERREN lover at frelse==
v12 Jeg, jeg er den der trøster jer; 

hvem er da du, at du vil frygte for et menneske der skal dø, 

og for et menneskebarn der skal blive som græs,

v13 og har glemt HERREN, din skaber, 

der spændte himlen ud 

og grundlagde jorden, 

og at du altid dagen lang frygter 

for undertrykkerens rasen

når han gør sig klar til at ødelægge. 

Men hvor er undertrykkerens rasen?

v14 Den lænkede{E: Det sjældne verbum: *ṣʕh*, der her optræder som participium, har grundbetydningen: >>være krummet sammen<<. Det er forskelligt om oversættere går ud fra at det skyldes lænker (oftest) eller frygt.} skal hurtigt befries,

og han skal ikke dø og komme i graven, 

og han skal ikke mangle sit brød.

v15 For jeg er HERREN din Gud, 

der bringer havet i oprør, 

så dets bølger bruser; 

Hærskarers {N: Hærskarers} HERRE er hans navn.

v16 Og jeg lagde mine ord i din mund 

og skjulte dig i min hånds skygge 

for at spænde himlen ud 

og grundfæste jorden 

og for at sige til Zion: >>Du er mit folk.<<

==HERREN tager sin vredes bæger fra sit folk==

v17 Vågn op, vågn op, 

rejs dig, Jerusalem! 

Du, der af HERRENS hånd har drukket 

hans vredes bæger, 

beruselsens bægers kumme 
har du drukket til bunds.

v18 Der er ingen til at lede hende 

af alle de sønner hun har født, 

og ingen til at tage hende ved hånden

af alle de sønner hun har opfostret.

v19 Disse to ting er sket for dig –  

hvem skal have medynk med dig? 

Volden og ødelæggelsen og hungersnøden og sværdet –   

hvem skal trøste dig?{E: Den hebraiske tekst ordret: >>hvem skal jeg trøste dig?<< De gamle oversættelser forudsætter at der i stedet for: *ʔᵃnaḥᵃmēx* (1. person) skal læses: *yᵊnaḥᵃmēx* (3. person): >>(hvem) skal trøste dig<<.}

v20 Dine sønner lå afmægtige 

på alle gadehjørnerne 

som en antilope i fælde, 

fulde af HERRENS vrede, 

din Guds trussel.

v21 Derfor, hør dog dette, du elendige, 

og du der er fuld, men ikke af vin!

v22 Sådan siger din Herre, HERREN, og din Gud, 

der vil stride for sit folk: 

Se, ud af din hånd tager jeg  

beruselsens bæger, 

min vredes bægers kumme

skal du ikke mere drikke igen.

v23 Men jeg lægger det i hånden på dem der plager dig, 

dem der sagde til din sjæl: 

>>Bøj dig ned, så vi kan gå hen over.<<{T: Der er underforstået: >>dig<<.} 

Du gjorde din ryg som jorden 

og som gaden for dem der går hen over.


