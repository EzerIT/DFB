!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 09.08.2016>!!

===Esajas' Bog, kapitel 2===

==Esajas profeterer om hedningernes omvendelse og om Kristi riges herlighed i de sidste tider.==

v1 Dette er det ord som Esajas, Amoz' søn, så om Juda og Jerusalem.
v2 Og det skal ske i de sidste dage at JHVHs hus' bjerg skal være grundfæstet oven på bjergene og ophøjet over højene; og alle hedninger skal strømme til det.
v3 Og mange folkeslag skal komme og sige: >>Kom, og lad os gå op til JHVHs bjerg, til Jakobs Guds hus, så han kan lære os sine veje, for at vi må vandre på hans stier;<< for fra Zion skal der udgå lov og fra Jerusalem JHVHs ord.
v4 Og han skal dømme imellem hedningerne og holde rettergang over mange folkeslag, og de skal smede deres sværd om til hakker og deres spyd til haveknive; det ene folk skal ikke bruge sværd imod det andet, og de skal ikke længere øve sig i krig.
v5 Kom, Jakobs hus, og lad os vandre i JHVHs lys!

==Forkastelsen af de fleste jøder på grund af deres vantro, hovmodighed og afguderi.==

v6 Men du har forskudt dit folk, Jakobs hus; for de er fulde af Østens væsen og er spåmænd som filistrene, og de har det godt med de fremmede.
v7 Og deres land blev fyldt med sølv og guld, og der er ingen ende på deres skatte; og deres land blev fyldt af heste, og der er ingen ende på deres vogne.
v8 Og deres land blev fyldt med afguder; de tilbeder det deres hænder har frembragt, det deres fingre har lavet.
v9 Derfor fornedres mennesket, og manden ydmyges, og du skal ikke tilgive dem det!

==Esajas formaner alle mennesker til at frygte og ære Gud for hans høje majestæts og magts skyld og forkynder rædsel og dyb fornedrelse for afgudsdyrkerne.==

v10 Gå ind i klippen og gem dig i støvet af frygt for JHVH og for hans majestæts herligheds skyld.
v11 Et menneskes stolte øjne skal ydmyges, og mændenes højhed skal fornedres; men JHVH alene skal være høj på den dag.
v12 For JHVH Zebaoths dag skal komme over enhver hovmodig og stolt og over enhver ophøjet så han skal fornedres,
v13 og over alle de høje og anselige cedre på Libanon og over alle ege i Basan
v14 og over alle høje bjerge og over alle anselige høje
v15 og over hvert højt tårn og over hvert fast mur
v16 og over alle Tarsis' skibe og over alt hvad der fryder øjet.
v17 Og mennesket højhed skal nedbøjes, og mændenes højhed skal fornedres; og JHVH alene skal være høj på den dag.
v18 Og med afguderne skal det være helt og aldeles ude.
v19 Og de skal gå ind i klippesprækker og i jordhuler af frygt for JHVH og for hans majestæts herligheds skyld når han rejser sig for at forfærde jorden.
v20 På den dag skal menneskene kaste sine afguder af sølv og guld, som de har lavet sig for at tilbede dem, bort til muldvarpe og flagermus,
v21 for at søge ind i klippekløfter, i jordhuler af frygt for JHVH og for hans majestæts herligheds skyld når han rejser sig for at forfærde jorden.
v22 Stol ikke længere på mennesket, som kun har lidt ånde i sin næse; for hvad kan han vel regnes for?
