!!<Oversættelse: Jens Bruun Kofoed>!!
!!<Redigering: Trine Tøndering og Nicolai Winther-Nielsen>!!
!!<Dato for denne version: 19.06.2025>!!

===Første Kongebog, kapitel 6===

==Salomos tempel==
//0 v1 I det 480. år
//3 efter israelitternes udvandring fra Egypten,
//2 i det fjerde år, i måneden ziv
//4 – det er den anden måned –
//3 efter Salomo var blevet konge over Israel,
//1 begyndte han at bygge et tempel for HERREN.

//4 v2 Templet
//6 som kong Salomo byggede for HERREN,
//5 var 60 alen{N: Gt-mål} langt,
//6 20 bredt
//6 og 30 alen højt.
//4 v3 Forhallen ind til selve templet
//5 var 20 alen lang i forhold til templets bredde,
//5 10 alen dyb foran templet.
//3 v4 Han lavede vinduer med smalle rammer{E: Substantivet *šᵊqufîm* forekommer kun her og i Ez 41,16, begge gange i pluralis og sammen med >>vinduer<< og har grundbetydningen >>rammer<<. Roden *ʔṭm* anvendes bare otte gange i bibelsk hebraisk, og har grundbetydningen >>lukke<<. Roden bruges her i form af et passivt participium der beskriver vinduerne som i én eller anden forstand >>værende lukkede<<. Nogle oversætter hele udtrykket med >>vinduer med gitterværk i rammer<< – altså vinduer med sprosser – men eftersom tanken snarere er at begrænse indsyn til templet, er oversættelsen >>vinduer med smalle rammer<< valgt her.}
//3 v5 og byggede en flad bygning{E: De fleste manuskripter har konsonanterne *yṣwʕ* (ketiv), der betyder >>seng, leje<<, mens en del foreslår læsningen *yṣʕ* (qere), der betyder >>noget fladt<<. Eftersom >>noget fladt op ad muren<< må være en sidebygning med fladt tag, er det oversat med >>en flad bygning<< for at fastholde den masoretiske tekst. LXX har *melathra*, der kan betyde >>tag-tømmer, tag-konstruktioner, tage<< eller >>bygninger, huse<<.} op ad templets mur hele vejen rundt,
//5 rundt om templets mure, både til Tempelhallen og til det Allerhelligste.
//6 Han byggede siderum{E: Her har både  MT og LXX et andet ord, henholdsvis *ṣᵊlāʕôt* >>siderum<< (eller bogstaveligt >>ribben på huset<<) og *he pleura* i samme betydning.} hele vejen rundt.
//4 v6 Den nederste etage af den flade bygning
//7 var fem alen bred,
//6 den midterste
//7 seks alen bred,
//6 og den tredje
//7 syv alen i bredden,
//5 for han lavede afsatser udvendigt på templet hele vejen rundt
//6 for ikke at bygge ind i templets mure.

//2 v7 Da templet
//5 blev bygget,
//4 blev der brugt færdige sten fra stenbruddet{T: Ordret: >>hele sten, stenbrudssten<<.}
//5 så hverken hamre, hakkeøkser eller noget som helst redskab af jern hørtes i templet
//6 i forbindelse med byggeriet.
//3 v8 Indgangen til sidebygningens nederste{E: MT har *hattîxōnāʰ* (>>den midterste<<), men af konteksten fremgår det at der må være tale om den nederste. Oversættelsen >>nederste<< vælges derfor med støtte i LXX.} etage var på templets sydside,{T: Ordret >>højre side af templet<<.}
//4 og trappeskakterne{E: Ordet forekommer kun her, og betydningen er derfor usikker. LXX har >>vindeltrappe<<.} førte til den midterste etage,
//5 og fra den midterste til tredje etage.
//1 v9 Han byggede templet
//3 færdigt
//2 og gav huset loft med spær{E: Ordet forekommer kun her, og betydningen er derfor usikker. I sammenhængen må det imidlertid dreje sig om en slags tømmer. Ordet mangler i LXX.} og paneler{E: Ordet forekommer tre gange om soldater på >>rækker<< og to gange som arkitektonisk term i ukendt betydning, men i lyset af førstnævnte måske i betydningen paneler, altså >>rækker af træ<<. Ordet mangler i LXX.} af cedertræ.
//1 v10 Han byggede den lave bygning op ad hele templet,
//3 fem alen i højden,
//2 og gav det tag af{T: Ordret: >>dækkede det med<<.} cedertræ.  

//0 v11 Så talte HERREN til Salomo
//1 :
//2 v12 >>Om det tempel
//4 du bygger,
//3 skal det gælde at hvis du retter dig efter mine forordninger,
//5 handler efter mine beslutninger,
//6 og adlyder mine befalinger
//7 så du følger dem,
//4 vil jeg holde det løfte til dig,
//5 jeg gav din far David.
//4 v13 Jeg vil tage bolig midt blandt israelitterne,
//5 og vil ikke forlade mit folk Israel.<<

//0 v14 Salomo byggede templet
//2 færdigt.
//1 v15 Han byggede templets indvendige vægge{T: Ordret: >>Han byggede husets vægge fra hus til hus<<.} med paneler af cedertræ,
//2 fra templets gulv til loftsbjælkerne{T: Ordret: >>loftets vægge<<.} beklædte han det indvendigt med træ.
//3 Han dækkede templets gulv med planker af cypres.
//1 v16 Han konstruerede de 20 alen fra templets bagvæg med paneler af cedertræ fra gulvet til loftsbjælkerne
//4 og byggede indenfor det inderste rum, det Allerhelligste.
//3 v17 Templet var 40 alen langt,  
//5 det vil sige Tempelhallen foran det Allerhelligste.{N: Ansigt}{T: Ordret >>foran mig<<.}
//4 v18 Cedertræet på templets inderside
//5 var udsmykket med knopper og udsprungne blomster.
//6 Det hele var cedertræ, 
//7 der var ikke en sten at se.
//2 v19 Det Allerhelligste, inderst i templet, gjorde han klar
//4 til at man dér kunne placere HERRENS pagts ark.
//3 v20 Det Allerhelligste{E: *wᵊlifnê* (>>og foran<<) er udeladt.} var
//5 20 alen langt,
//6 20 alen bredt
//7 og 20 alen højt.
//4 Han belagde det med rent guld.
//1 Han belagde også cedertræsalteret. 
//0 v21 Salomo belagde templet indvendigt med rent guld.
//1 Han trak guldkæder foran det inderste rum,
//3 og belagde det med guld.
//2 v22 Hele templet belagde han med guld
//4 indtil hele templet var færdigt.
//3 Hele alteret,
//5 som stod i det Allerhelligste,
//4 belagde han med guld.

//1 v23 Til det Allerhelligste lavede han to keruber af oliventræ,
//2 ti alen høje.
//5 v24 Fem alen var kerubens ene vinge, 
//5 fem alen var dens anden vinge,
//4 ti alen fra vingespids til vingespids.
//6 v25 Den anden kerub var ti alen.
//5 De to kerubers mål og form var ens.
//3 v26 Den ene kerubs højde var ti alen,
//4 og det var den anden kerubs også.
//1 v27 Han placerede keruberne midt i det Allerhelligste.
//2 Kerubernes vinger var bredt ud,
//3 så den enes vinge rørte væggen,
//5 og den anden kerubs vinge rørte den anden væg.
//4 Midt i det inderste rum rørte deres vinger hinanden.
//1 v28 Han belagde keruberne med guld,
//2 v29 og på alle rummets vægge, hele vejen rundt, lavede han udskæringer{T: Ordret: >>udskar han indgraverede udskæringer<<.} med keruber, palmetter, udsprungne blomster, både indvendigt og udvendigt.
//2 v30 Rummets loft belagde han med guld både indvendigt og udvendigt.

//2 v31Til indgangen til det Allerhelligste lavede han døre af oliventræ,
//5 dørstolpen var femkantet.{T: Ordret: >>dørstolpen, dørkarmene/dørstolperne, en femtedel<<. Usikkerheden i betydningen afspejles i de tidlige versioner der sammentrækker den hebraiske tekst i udtrykkene *flias pentaplas* >>femfoldige dørstolper<< (LXX) og *postesque angulorum quinque* >>femkantede dørstolper<< (Vulgata). Eftersom der er stor forskel på oversættelsen i de moderne oversættelser, er Vulgatas oversættelse valgt som et kvalificeret gæt.}
//4 v32 De to dørstolper var af oliventræ.
//5 Han udskar dem med keruber, palmetter og udsprungne blomster
//7 og belagde dem med guld.
//6 Han belagde keruberne og palmetterne med guldet.
//3 v33 På samme måde lavede han indgangen til Tempelhallen med firkantede dørstolper af oliventræ.
//5 v34 De to dørstolper var af cypres,
//6 to foldedøre udgjorde den ene dør,{T: Ordret: >>to fløje, som kunne slås op/åbnes<<.}
//7 to foldedøre{E: MT har *qᵊlāʕîm* >>tæppe<<, men det er formentlig en skriverfejl for *ṣᵊlāʕîm* >>fløje<<, som optræder i den foregående ledsætning.} den anden. 

//4 v35 Han udskar keruber, palmetter og udskårne blomster
//4 og belagde dem med guld
//5 lagt jævnt ud over det udskårne.
//1 v36 Han byggede den indre forgård med tre skifter kvadersten og et skifte cedertræsbjælker.

//0 v37 I det fjerde år blev grunden lagt til HERRENS tempel, i måneden ziv,
//1 v38 og i det ellevte år i måneden bul
//4  – det er den ottende måned – 
//3 stod templet færdigt i overensstemmelse med alle hans specifikationer og beslutninger.
//2 Han byggede det på syv år.
