!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 15.12.2025>!!

===Johannesevangeliet, kapitel 7===


==Jesus og hans brødre==

v1 Derefter vandrede Jesus i Galilæa, for han ville ikke vandre i Judæa fordi jøderne søgte at slå ham ihjel. v2 Men jødernes fest, Løvhyttefesten, var nær. v3 Så sagde hans brødre til ham: >>Drag op herfra og gå til Judæa for at også dine disciple kan se de gerninger, du gør, v4 For ingen gør noget i det skjulte når han søger at være kendt. Når du gør dette, så vis dig selv for verden.<< v5 For heller ikke hans brødre troede på ham. v6 Så siger Jesus til dem: >>Min tid er endnu ikke kommet, men jeres tid er der altid. v7 Verden kan ikke hade jer, men mig hader den, for jeg vidner om den at dens gerninger er onde. v8 Drag I op til festen; jeg drager ikke op til denne fest, for min tid er endnu ikke kommet.<< v9 Men da han havde sagt dette, blev han i Galilæa. v10 Efter hans brødre var draget op til festen, så drog han også selv derop, ikke åbenlyst, men skjult.

==Løvhyttefesten==

v11 Så søgte jøderne efter ham under festen, og de sagde: >>Hvor er han?<< v12 Der var megen hvisken om ham i skarerne. Nogle sagde: >>Han er god.<< Men andre sagde: >>Nej, men han forfører folket.<< v13 Dog talte ingen åbent om ham af frygt for jøderne.

v14 Men da det allerede var midt under festen, drog Jesus op til templet og underviste. v15 Da undrede jøderne sig og sagde: >>Hvordan kan han kende Skrifterne når han ikke er blevet undervist?<< v16 Så svarede Jesus dem: >>Min undervisning er ikke min, mens hans som sendte mig. v17 Hvis nogen vil praktisere hans vilje, skal han erkende om læren er fra Gud, eller om jeg taler af mig selv. v18 Den som taler af sig selv, søger sin egen anerkendelse, men den som søger hans anerkendelse, som sendte ham, han er er sandfærdig, og der er ikke uretfærdighed i ham.<<

v19 >>Har Moses ikke givet jer loven? Og ingen af jer holder loven. Hvorfor søger I at slå mig ihjel?<< v20 Skaren svarede: >>Du er besat. Hvem søger at slå dig ihjel?<< v21 Jesus svarede dem: >>Én gerning har jeg gjort, og I undrer jer alle på grund af dette. v22 Moses har givet jer omskærelsen – den er ikke fra Moses, men fra fædrene – og I omskærer et menneske på en sabbat. v23 Når et menneske modtager omskærelsen på en sabbat for at Moseloven ikke skal brydes, er I så vrede på mig fordi jeg har gjort et helt menneske rask på en sabbat? v24 Døm ikke efter det ydre, men døm med en retfærdig dom.<<

v25 Da sagde nogle fra Jerusalem: >>Er det ikke ham som de forsøger at slå ihjel? v26 Og se han taler offentligt, og de siger ikke noget til ham! Mon rådsmedlemmerne virkelig har erkendt at han er Kristus? v27 Men vi ved hvor han er fra, men når Kristus kommer, så ved ingen hvor han er fra.<< v28 Jesus råbte da i templet mens han underviste: >>I kender mig, og I ved hvor jeg er fra, men jeg er ikke kommet af mig selv, men han som har sendt mig, er virkelig, og ham kender I ikke. v29 Jeg kender ham, for jeg er fra ham, og han har udsendt mig.<< v30 De forsøgte da at gribe ham, men ingen lagde hånd på ham, for hans time var endnu ikke kommet.

v31 Men mange fra skaren kom til tro på ham og sagde: >>Vil Kristus, når han kommer, udføre større tegn end han har udført?<< v32 Farisæerne hørte skaren hviske dette om ham, og ypperstepræsterne og farisæerne sendte tjenere for at de skulle gribe ham. v33 Jesus sagde da: >>Endnu en kort tid er jeg hos jer, så går jeg bort til ham som har sendt mig. v34 I vil søge efter mig og ikke finde mig, og hvor jeg er, kan I ikke komme.<< v35 Da sagde jøderne til hinanden: >>Hvor vil han tage hen siden vi ikke kan finde ham? Mon han vil tage til diasporaen{T: Diasporaen betegner jøder som lever uden for Israel.} blandt grækerne og undervise grækerne? v36 Hvad betyder det ord han sagde: I vil søge efter mig og ikke finde mig, og hvor jeg er, kan I ikke komme?<<

v37 På den sidste store dag i festen stod Jesus frem, og han råbte: >>Hvis nogen tørster, skal han komme til mig og drikke. v38 Den som tror på mig, fra hans indre skal der, ligesom Skriften har sagt, strømme floder med levende vand.<< v39. Men dette sagde han om Ånden, som de der troede på ham, skulle modtage, for Ånden var der endnu ikke, for Jesus var endnu ikke blevet herliggjort.

v40 Da nogle af skaren hørte disse ord, sagde de: >>Han er virkelig profeten.<< v41 Andre sagde: >>Han er Kristus,<< men andre igen sagde: >>Kommer Kristus da fra Galilæa? v42 Har Skriften ikke sagt, at Kristus kommer af Davids slægt og fra Betlehem, den landsby hvor David var?<< v43 Der blev da splittelse i skaren på grund af ham. v44 Men nogle af dem ville gribe ham, men ingen lagde hænder på ham.

v45 Så kom tjenerne til ypperstepræsterne og farisæerne, og de sagde til dem: >>Hvorfor har I ham ikke med?<< v46 Tjenerne svarede: >>Aldrig har noget menneske talt sådan.<< v47 Så svarede farisæerne dem: >>Er også I blevet bedraget? v48 Mon nogen af rådsherrerne er kommet til tro på ham, eller af farisæerne? v49 Men denne skare, som ikke kender loven, er forbandet.<< v50 Nikodemus, som tidligere var kommet til ham, og som var en af dem, siger til dem: v51 >>Mon vores lov dømmer et menneske uden først at høre ham og få at vide, hvad han gør?<< v52 De svarede ham: >>Er du også fra Galilæa? Undersøg og se at der ikke fremstår nogen profet fra Galilæa.<< v53 Og de gik hver til sit.

