!!<Modenhed: Delvis færdig>!!
!!<Oversættelse: Lydia Nørrelykke Gad>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 20.10.2023>!!

===Jobs bog, kapitel 3===


==Job ønsker forbandelse over den dag han blev født==


//0 v1 Herefter åbnede Job munden //2 og ønskede forbandelse over{T: De fleste oversætter >>forbandede<<.} den dag han blev født.{T: Ordret: >>hans dag<<; sml. note til Job 1,4, så derfor er det ikke den dag hans lidelse begyndte(Job 1,13). Sml. Jer 20,14-18.}
 
//1 v2 Job tog til orde
//2 og sagde:{E: *wayyaʕan wayyōˀmar* betyder ordret: >>han svarede og sagde<<. Denne formulering bruges gennemgående i hele Jobs bog når vennerne og Job indleder deres monologer, og også da HERREN til sidst svarer Job. De to hebraiske verber oversættes efterfølgende som ét verbum >>han svarede<<. Dette er specielt for Jobs bog. Men når HERREN taler til Satan i Job 1,8 og 12; 2,2-3 og 2,6 er det kun den helt korte formulering >>HERREN sagde<<.}

//3 v3 >>Gid den blev slettet, den dag
//7 jeg blev født,

//6 den nat
//7 man sagde:
//8 >En dreng{T: Ordret: >>en ung, stærk mand<<} er undfanget!<

//5 v4 På den dag - lad der blive mørke!{T: Jf. skabelsesberetningens >>Lad der blive lys<<.}

//8 Måtte Gud fra det høje ikke søge efter den,

//9 og intet lys{E: *nᵊhārāʰ* er en hapax, findes kun her og er afledt af verbet *nahar* >>at stråle<<.} skinne over den!

//7 v5 Måtte mulm og dybt mørke{T: Kan oversættes >>det dybeste mørke<<.} købe den fri,{E: Verbets rod *gal* finder vi i Job 19,25 >>min løser<<, >>min frelser<<. Mange oversætter >>kræve den tilbage<<.}

//8 en sky lejre{T: Ordret: >>bo<<.} sig på den,

//7 måtte formørkelse af dagen{T: >>dagens bitterhed<< er også en mulig oversættelse.} forfærde den!

//6 v6 I den nat
//9 – lad det dybeste mørke indtage den!

//8 Lad den ikke glæde sig blandt årets dage,

//9 den skal ikke indgå i månedernes tal!

//7 v7 Se,
//8 lad den nat blive gold,

//11 intet frydeskrig skal lyde i den!

//10 v8 Måtte de som fremsiger forbandelser over dage, forbande den;

//12 de som er i stand til det,{T: Oversættelsen er usikker.}
//13 måtte de opildne Livjatan!

//11 v9 Måtte stjernerne i dens{T: Dvs. dagens.} aftendæmring{T: Ordret: >>dæmring<<, >>tusmørke<<. Nogle oversætter >>morgendæmring<<. Der ligger forskellige tolkninger til grund.} formørkes,

//13 lad den vente på lys,
//14 men det findes ikke,

//12 og må den heller ikke se morgenrødens frembrud!{T: Ordret: >>øjenlåg<<. Nogle oversætter >>øjenvipper<<.}

//9 v10 For den lukkede ikke åbningen{T: Ordret: >>dobbeltdørene<<.} ind til min mors liv for mig{T: Dvs. livmoderen.}

//10 og skjulte ikke møje for mine øjne.


==Job ønsker at han var død under fødslen==


//4 v11 Hvorfor kom jeg ikke ud af livmoderen og døde,{T: >>Hvorfor ikke<< er underforstået i næste verslinje og derfor tilføjet.}

//9 hvorfor kom jeg ikke ud af mors liv
//10 og udåndede?

//8 v12 Hvorfor tog knæ imod mig?

//9 Og hvad med de bryster
//10 jeg skulle die?

//7 v13 - For så havde jeg nu ligget
//9 og haft fred.

//8 Jeg havde sovet,
//9 jeg ville da hvile ud

//10 v14 sammen med konger og rådgiverne på jorden,

//12 der genopbyggede ruiner til sig selv,

//11 v15 eller med stormænd,
//13 som havde guld,

//12 som fyldte deres hjem med sølv. -

//6 v16 Eller hvorfor{T: >>Hvorfor<< er underforstået og derfor tilføjet da verset her er en fortsættelse af vers 12.} blev jeg ikke holdt skjult som et dødfødt foster,

//8 som de børn
//9 der ikke ser lyset?

//7 v17 Der holder de ugudelige op med at være i oprør,

//10 og der hviler de kraftesløse.

//9 v18 Der slapper fangerne af med hinanden.

//10 De hører ikke slavefogedens stemme.

//8 v19 Der er små og store der,{T: Kan oversættes >>Små og store er lige der<<.}

//9 og en slave er fri for sin herre.


==Job klager over menneskelivets elendighed og sin egen tilstand==


//5 v20 Hvorfor giver han lys til dem der lider,{T: Singularis. Betydningen er lidelse pga. arbejde og livets hårdhed, men ikke sygdom.}

//8 og liv til de fortvivlede?{T: Ordret: >>de i sjælen forbitrede<<. Sml. Rut 1,20 og 2 Mos 1,14.}

//9 v21 – Til dem der venter på døden,
//12 men den findes ikke,{T: Sml. vers 9 hvor samme udtryk forekommer.}

//11 og dem som graver efter den{T: døden.} mere end efter skjulte skatte.

//10 v22 Til dem som glæder sig med fryd,
//11 og som jubler

//12 når de finder graven. -

//7 v23 Til{T: Vers 20 >>Hvorfor giver han etc.<< er underforstået her.} den mand{E:*gever* er en >>stærk ung mand<<. Det samme hebraiske ord er brugt her som i vers 3 om Job selv, >>dreng<<. Dette peger i retning af at Job taler om sig selv.}
//8 hvis vej er skjult,

//9 og som Gud har spærret inde?{T: Der er en dobbelthed i udtrykket: >>spærret ind<<(negativt) = >>sat hegn omkring<<, >>skærmet<<(positivt). Sml. Satans udsagn om Job i Job 1,10. De anvendte hebraiske verber er tæt beslægtet.}

//6 v24 For mit skrig om hjælp{T: Ordret: >>brølen<< som en løve.} fylder mere end mit daglige brød,{T: Ordret: >>foran mit brød min skrigen/jamren kommer<<; det kan også oversættes >>er ligesom mit daglige brød<<, se note til Job 4,19. Det er uklart hvad vendingen helt præcist betyder.}

//9 og min jamren vælder frem som vand.

//8 v25 For det jeg allermest frygtede,{T: Ordret: >>Frygt jeg frygtede<<.}
//10 er hændt mig,

//9 og
//11 det jeg gruede for,
//10 kommer over mig.

//7 v26 Jeg er ikke faldet til ro
//8 og ikke blevet stille;

//8 jeg har ikke fundet hvile,
//9 men nu føler jeg oprør i mit indre.<<{E: Ordret: *rōgez* >>oprør/ophidselse kommer<<. *rōgez* anvendes med negativ fortegn i vers 17 om de ugudelige i døden.}
