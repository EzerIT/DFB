!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 04.10.2023>!!
===Esajas' Bog, kapitel 32===

==Gud giver en retfærdig konge==
v1 Se, med retfærdighed skal en konge regere, 

og ledere – med ret skal de styre.

v2 Og hver af dem skal være som et skjul for vind 

og skærm mod skybrud, 

som vandløb på et tørt sted 

og som en mægtig klippes skygge 

i tørstende land.

v3 De seendes øjne skal ikke lukkes til,{E: Den hebraiske tekst har: *tišʕeʸnāʰ* af roden: *šʕh*: >>skal ikke se væk<<. Oftest foreslås det at vokalisere: *tᵊšōʕeʸnāʰ*: >>skal ikke lukkes til << eller: *tᵊšōʕeʸnāʰ *: >>skal ikke klistres til<<, begge af roden: *šʕʕ*, medmindre man også kan regne den hebraiske tekst som afledet af: *šʕʕ*.} 

og de hørendes ører skal lytte.

v4 De uroliges hjerte skal forstå kundskab, 

og de stammendes tunge skal i en fart tale tydelige ord.

v5 En tåbe skal ikke mere kaldes ædel 

og en skurk ikke siges at være gavmild.

v6 For en tåbe taler dumhed, 

og hans hjerte handler syndigt 

for at handle gudløst 

og for at tale falsk til JHVH, 

for at lade en sulten sjæl sulte 

og lade en tørstig mangle noget at drikke.

v7 Og en skurk - hans redskaber er onde; 

han udtænker onde planer 

for at ødelægge elendige{T: Kan også oversættes: >>ydmyge<<.} med løgnagtige ord, 

også når den fattige taler sandt.

v8 Men den ædle lægger ædle planer, 

og han står fast på ædle ting.


==Trussel mod de selvsikre==
v9 I sorgløse kvinder, 

rejs jer, hør på min stemme! 

I selvsikre{T: Ordret: >>tillidsfulde<<, men her med negativ betydning om letsindig sikkerhed.} døtre, 

lyt nøje til min tale!

v10 Om år og dage 

skal I selvsikre skælve; 

for det er forbi med vinhøsten, 

der kommer ingen frugthøst.

v11 Bæv, I sorgløse! 

Skælv, I selvsikre! 

Klæd dig af og stå nøgen 

og bind sæk om lænderne!

v12 De slår sig klagende{T: Ordret blot: >>de klager<<.} på brystet{E: Den hebraiske tekst er vokaliseret som dualis *šādayim* der er betegnelse for kvindelige bryster. Det foreslås undertiden at ændre: *š* til: *ś* og vokalisere: *śādîm*: >>marker<<: >>De klager over marker<<.} 

over herlige marker, 

over frugtbare vintræer;

v13 over mit folks jord

skal der vokse tjørn og tidsel frem, 

ja, over alle glædesfyldte huse 

i en jublende by.

v14 For paladset er forladt, 

byens larm er standset; 

Ofel{T: Formodentlig navnet på en høj eller klippetop ved Jerusalem, muligvis i tilknytning til tempelområdet.} og vagttårnet er blevet til huler for evigt, 

til glæde for vildæsler, 

til græsgang for fårehjorde.


==Trøst til de troende==
v15 Når Ånden fra det høje udgydes over os, 

så bliver ørken til frugtbart land, 

og frugtbart land regnes for skov;

v16 Ret skal slå sig ned i ørkenen, 

og retfærdighed skal bo på den frugtbare mark;

v17 Retfærdighedens gerning bliver fred, 

og retfærdighedens værk 

ro og tryghed til evig tid.

v18 Mit folk skal bo på fredens boplads 

og i trygge boliger 

og på sorgløse hvilesteder.

v19 Men det skal hagle når skoven falder, 

og byen skal synke ned i ringhed.

v20 Lykkelige er I, 

der sår ved hvert vandløb, 

I, der lader oksens og æslets ben gå frit omkring!


