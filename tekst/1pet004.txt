!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 16.01.2025>!!

===Peters Første Brev, kapitel 4===


==Et liv efter Guds vilje==

v1 Da nu Kristus har lidt i kødet, skal også I bevæbne jer med den samme indsigt, for den som har lidt i kødet, er færdig med synden v2 så I ikke mere kan leve med de menneskelige lyster, men i overensstemmelse med Guds vilje den resterende tid i kødet. v3 For det er nok at I har opfyldt hedningernes vilje i den forløbne tid så I har levet i udsvævelse, lyster, drukkenskab, vilde fester, drikkelag og forbudt afgudsdyrkelse. v4 Derfor undres de over at I ikke løber med til den samme strøm af udsvævelse, og de håner jer, v5 men de skal stå til regnskab for ham som er parat til at dømme levende og døde. v6 Derfor blev evangeliet også forkyndt for de døde for at de, skønt de er blevet dømt ifølge mennesker i kødet, skulle leve ifølge Gud i Ånden.

==Tjen Gud i kærlighed==

v7 Alle tings ende er nær. Vær derfor beherskede og bevidste med hensyn til jeres bønner. v8 Frem for alt hav en inderlig kærlighed til hinanden, for kærlighed skjuler en mængde synder. v9 Vær gæstfrie uden forbitrelse. v10 Sådan som enhver har fået nådegave, skal I tjene hinanden med denne som gode administratorer over Guds mangfoldige nåde. v11 Hvis nogen taler, skal han tale som Guds ord; hvis nogen tjener, skal han tjene med den kraft Gud giver, for at Gud må blive æret i alt ved Jesus Kristus. Ham tilhører æren og magten til evighedernes evigheder. Amen.

==De kristnes lidelser==

v12 Elskede, bliv ikke forundrede over ildprøven{T: Ordret: >>ilden til prøvelse<<.} blandt jer som om der sker jer noget overraskende, v13 men glæd jer i den udstrækning I deler Kristi lidelser for at I også kan glæde jer og juble ved åbenbaringen af hans herlighed. v14 Hvis I bliver hånet på grund af Kristi navn, er I lykkelige, fordi herlighedens, det vil sige Guds, Ånd, hviler over jer. v15 For ingen af jer skal lide som morder eller tyv eller forbryder eller en som blander sig i andres sager. v16 Men hvis han lider som en kristen, skal han ikke skamme sig, men han skal ære Gud ved dette navn. v17 For det er tiden til at dommen kan begynde med Guds hus, men hvis den først begynder med os, hvad vil da afslutningen blive for dem som er ulydige mod Guds evangelium? v18 Og >>hvis den retfærdige frelses med besvær, hvor vil den ugudelige og synderen så være at se?<< v19 Derfor skal også de som lider efter Guds vilje, overgive deres sjæle til den trofaste skaber, mens de gør godt.


