!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Literært tjek: Trine Tøndering>!!
!!<Dato for denne version: 14.01.2017>!!

===Salme 67===

v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.}. Med strengespil
En salme. En sang. 

==Velsign!==
v2 Gud være os nådig og velsigne os,

han lade sit ansigt lyse hos{E: Den hebraiske tekst har her ikke præpositionen *ʔel* (>>over/hen imod<<, 4 Mos 6,25), men: *ʔēt*: >>hos/med<<.} os, Sela{E: Betydningen af dette musikudtryk, der forekommer i 39 salmer, er ukendt. Det angiver muligvis et mellemspil. Andre forslag er: gentagelse, doxologi, højere toneleje, stilhed for tilbedelse o.a.}

v3 så man kan kende din vej på jorden,

din frelse blandt alle folkeslag!{T: Kan også oversættes: >>hedninger<<, men det er næppe det der er lagt vægt på her.}

==Alle skal prise Gud==
v4 Folkene skal prise dig, Gud,

alle folk skal prise dig.

v5 Folkeslag skal glæde sig og juble,

for du dømmer folkene retfærdigt,

og du leder folkeslag på jorden. Sela

v6 Folkene skal prise dig, Gud,

alle folk skal prise dig.

==Gud har velsignet – velsign igen!==
v7 Landet{T: Det er omdiskuteret om der her skal oversættes >>landet<< eller >>jorden<<. Sidstnævnte bruges dog ikke om agerjord.} har givet sin afgrøde.

Gud, vor Gud, velsigne{T: *yᵊvārēx* kan opfattes som enten jussiv (her, som i v.2) eller som yiqtol: >>vil velsigne<<. Begge oversættelser giver god mening.} os.

v8 Gud velsigne os,

og alle jordens ender skal frygte ham.


