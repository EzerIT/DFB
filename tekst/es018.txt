!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 18.11.2016>!!

===Esajas' Bog, kapitel 18===

==Esajas profeterer om etioperne og forkynder krig og ødelæggelse for dem, 1-6; han taler også om deres omvendelse, 7.==


v1 Ve det land med de susende vinger, på den anden side af Etiopiens floder!
v2 det, som sender bud over havet og med både af rør over vandet: I lette budbringere, gå til et folk, der er velvokset og glatraget, til et forfærdeligt folk, der er længere borte end dette; et folk, stærkt og nedtrampende, hvis land floder løber igennem.
v3 Alle I indbyggere på jorden, og I, der bor på jorden, når man rejser bannere på bjergene, så se til! Og når man blæser i trompeten, så hør efter!
v4 For sådan har JHVH sagt til mig: >>Jeg vil være stille og se på fra min bolig, når heden brænder under solskin, når skyen dugger i høstens hede.<<
v5 For før høsten, når blomstringen er forbi, og blomsterne er blevet til druer, der modnes, da skal man skære rankerne af med vingårdsknive, fjerne og hugge grenene af.
v6 De skal alle sammen overlades til rovfuglene på bjergene og til dyrene i landet, så rovfugle skal oversomre med dem, og alle dyr i landet overvintre med dem.

v7 På den tid skal der frembæres gave til JHVH Zebaoth fra det velvoksne og glatragede folk og fra det forfærdelige folk, der er længere borte end det; et folk, stærkt og nedtrampende, hvis land floder løber igennem, hen til JHVH Zebaoths sted, til Zions bjerg.


