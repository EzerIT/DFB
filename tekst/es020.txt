!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 06.06.2018>!!

===Esajas, kapitel 20===

==Esajas skal være et ydre tegn på egypternes og etiopiernes bortførelse under assyrerne, 1-4; det fortælles til jøderne for at råde dem fra at sætte deres lid til disse folk, 5-6.==


v1 det år, da Tartan kom til Asdod, hvor Sargon, kongen af Assyrien, sendte ham til, og han kæmpede imod Asdod og indtog den, 
v2 talte JHVH på den tid igennem Esajas og sagde: >>Gå hen og løs sørgedragten af dine lænder, og tag skoen af din fod!<< Og det gjorde han og gik nøgen og barfodet.
v3 Så sagde JHVH: >>Ligesom min tjener Esajas har gået nøgen og barfodet i tre år som et tegn og varsel for Egypten og Etiopien,
v4 sådan skal kongen af Assyrien bortføre fangerne fra Egypten og de landflygtige fra Etiopien, både unge og gamle, nøgne og med bar mås til skam for egypterne.

v5 Og de{T: dvs. jøderne; Es 11,16} skal forfærdes og skamme sig over Etiopien, som de så op til, og over Egypten, der var deres stolthed.
v6 Og den, der bor på denne strand{T: dvs. i Juda}, skal sige på den dag: >>Se, sådan er det gået den, vi så op til, som vi tyede til for at få hjælp til at blive friet fra kongen af Assyrien; og vi, hvordan skal vi undslippe?<<

