!!<Modenhed: Rå oversættelse>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen og Torben Kjær>!!
!!<Dato for denne version: 27.10.2021>!!

===Johannes' Åbenbaring, kapitel 7===

==Fire engle med magt til at skade jorden får befaling om at vente til Guds tjenere af Israels stammer er blevet beseglet.==

v1 Derefter så jeg fire engle stå på jordens fire hjørner; de holdt jordens fire vinde tilbage for at ingen vind skulle blæse på jorden eller på havet eller på noget træ.
v2 Og jeg så en anden engel stige op fra solens opgang med den levende Guds segl; og han råbte med høj stemme til de fire engle som det var givet at skade jorden og havet:
v3 >>Skad ikke jorden eller havet eller træerne, før vi har beseglet vores Guds tjenere på deres pander.<<
v4 Og jeg hørte tallet på de beseglede, 144.000 beseglede af alle Israels børns stammer:
v5 af Judas stamme 12.000 beseglede, af Rubens stamme 12.000, af Gads stamme 12.000,
v6 af Ashers stamme 12.000, af Naftalis stamme 12.000, af Manasses stamme 12.000,
v7 af Simeons stamme 12.000, af Levis stamme 12.000, af Issakars stamme 12.000,
v8 af Zebulons stamme 12.000, af Josefs stamme 12.000, af Benjamins stamme 12.000 beseglede.

==Den store hvide skare.==

v9 Derefter så jeg, og se en stor skare, som ingen kunne tælle, af alle nationer og stammer og folk og sprog, stod foran tronen og foran Lammet, iført lange hvide klæder og med palmegrene i hænderne;
v10 og de råbte med høj røst: >>Frelsen tilhører vor Gud, som sidder på tronen, og Lammet!<<
v11 Alle englene stod rundt om tronen og om de ældste og om de fire livsvæsener, og de faldt ned for tronen på deres ansigt og tilbad Gud
v12 og sagde: >>Amen! Lovprisningen og herligheden og visdommen og takken og æren og magten og styrken tilhører vor Gud i evighedernes evigheder! Amen.<<
