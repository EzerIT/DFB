!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Ulrik Sandborg-Petersen og Bent Houmaa Jørgensen>!!
!!<Dato for denne version: 28.05.2021>!!

===Markusevangeliet, kapitel 2===

==Jesus helbreder en lam, 1-12, kalder Levi og spiser sammen med toldere, 13-17, taler om, hvorfor hans disciple ikke faster, 18-22, og forsvarer disciplene, der har plukket aks på en sabbat, 23-28.==

v1 Og da han nogle dage derefter igen gik ind i Kapernaum, spredtes
meldingen om, at han var hjemme. v2 Og der samledes så mange, at der
ikke længere var plads, ikke engang foran døren, og han talte ordet
til dem. v3 Og nogle kom og bragte en lam mand til ham. Fire personer
bar ham. v4 Og da de ikke kunne komme helt hen til ham på grund af
folkemængden, tog de taget af der, hvor han var; og da de havde lavet
hul, sænkede de båren ned, som den lamme lå på. v5 Og da Jesus så
deres tro, sagde han til den lamme: >>Søn! Dine synder er dig
tilgivet.<< v6 Men nogle af de skriftlærde{N: Skriftlærd}, som sad der, tænkte i
deres hjerter: v7 >>Hvorfor taler denne mand på den måde? Han taler
bespotteligt.{T: De fleste håndskrifter læser: >>Hvorfor taler denne
mand bespottelser på den måde?<<.} Hvem kan tilgive synder undtagen
én, nemlig Gud?<< v8 Og Jesus mærkede med det samme i sin ånd, at de
tænkte sådan ved sig selv, og sagde til dem: >>Hvorfor tænker I disse
ting i jeres hjerter? v9 Hvad er lettest, at sige til den lamme: >Dine
synder er tilgivet<, eller at sige: >Stå op, tag din båre og bevæg dig
rundt<? v10 Men for at I skal vide, at Menneskesønnen har autoritet
til at tilgive synder på jorden,<< sagde han til den lamme: v11 >>Jeg
siger dig: Rejs dig op, tag din båre og gå hjem til dit hus!<< v12 Og
han stod op og tog med det samme båren og gik ud for øjnene af dem
alle. Og de måbede alle som én og priste Gud og sagde: >>Aldrig har vi
set noget lignende!<<

v13 Og han gik igen ud langs søen, og hele folkemængden kom til ham,
og han underviste dem. v14 Og da han gik forbi, så han Levi, Alfæus'
søn, sidde ved toldboden, og han sagde til ham: >>Følg mig!<< Og han
stod op og fulgte ham. v15 Og det skete, da han sad til bords i hans
hus, at mange toldere og syndere sad til bords sammen med Jesus og
hans disciple; de var nemlig mange, og de fulgte ham. v16 Og da de
skriftlærde{N: Skriftlærd} af farisæerne{T: De aller fleste håndskrifter læser: >>Og
da de skriftlærde og farisæerne<<.} så, at han spiste sammen med
synderne og tolderne, sagde de til hans disciple: >>Hvordan kan han
spise{T: De fleste håndskrifter tilføjer: >>og drikke<<.} sammen med
tolderne og synderne?<< v17 Og da Jesus hørte det, sagde han til dem:
>>De raske har ikke brug for læge, men de syge. Jeg er ikke kommet for
at kalde retfærdige, men syndere{T: De fleste håndskrifter tilføjer:
>>til omvendelse<<.}.<<

v18 Og Johannes' disciple og farisæerne{T: De aller fleste
håndskrifter læser: >>Og Johannes' disciple og farisæernes<<.} fastede
jævnligt. Og der kom nogle og sagde til ham: >>Hvorfor faster
Johannes' og farisæernes disciple, men dine disciple, de faster
ikke?<< v19 Og Jesus sagde til dem: >>Kan brudesvendene mon faste,
mens brudgommen er hos dem?  Så længe de har brudgommen hos sig, kan
de ikke faste. v20 Men der skal komme dage, hvor brudgommen bliver
taget fra dem, og til den tid, da skal de faste. v21 Ingen syr en lap
af ukrympet stof på gammelt tøj; for så river den nye lap det gamle
tøj i stykker, og hullet bliver værre. v22 Og ingen hælder ung vin på
gamle lædersække; for så sprænger vinen lædersækkene i stykker, og
både vinen og lædersækkene ødelægges; men hæld ung vin på nye
lædersække!<<

v23 Og det skete, at han på sabbatten passerede igennem en kornmark,
og undervejs begyndte hans disciple at plukke aks. v24 Og farisæerne
sagde til ham: >>Se nu der, hvorfor gør de på sabbatten noget, der
ikke er tilladt?<< v25 Og han sagde til dem: >>Har I aldrig læst, hvad
David gjorde, da han kom i nød og blev sulten, han selv og de, der var
sammen med ham? v26 Hvordan han gik ind i Guds hus, dengang Abiathar
var ypperstepræst, og spiste skuebrødene, som det ikke er tilladt
nogen andre end præsterne at spise, og også gav til dem, der var
sammen med ham?<< v27 Og han sagde til dem: >>Sabbatten blev til for
menneskets skyld, og ikke mennesket for sabbattens skyld. v28 Altså er
Menneskesønnen herre, også over sabbatten.<<

































