!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Litterært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 97===

==Lovprisende indledning==
v1 JHVH er konge! Jorden skal juble,

mange øer skal glæde sig!

v2 Sky og uvejrsmørke er omkring ham,

retfærdighed og ret er hans trones grundvold.

v3 Ild går foran ham{T: Ordret: >>foran hans ansigt<<}

og brænder hans fjender rundt omkring.

==Gud har vist sin dømmende og frelsende magt==
v4 Hans lyn oplyste verden,

jorden så det og bævede.

v5 Bjergene smeltede som voks foran JHVH,{T: Ordret: >>foran JHVHs ansigt<<. Tilsvarende i næste linje.}

foran hele jordens Herre.

v6 Himlen forkyndte hans retfærdighed,

og alle folkene så hans herlighed.

v7 Ydmyges skal alle de som dyrker et gudebillede,

de som roser sig af tomme afguder.

Kast jer ned for ham, alle guder!

==Guds dom og frelse==
v8 Zion hørte det og blev glad,

og Judas døtre frydede sig

over dine domme, JHVHv!

v9 For du, JHVHv, er den Højeste over hele jorden,

du er højt ophøjet over alle guder.

v10 I, som elsker JHVH, skal hade det onde;

han beskytter sine frommes liv,{T: Kan også oversættes: >>sjæle<<.}

han vil redde dem fra de ugudeliges hånd.

v11 Lys er sået{E: Meningen må være at lyset er beredt/forberedt for den retfærdige. Et enkelt håndskrift, der støttes af gamle oversættelser, har: *zāraḥ*: >>er strålet frem<< i stedet for: *zāruₐʕ* (>>er sået<<).} for den retfærdige

og glæde for dem med oprigtigt hjerte.

v12 Glæd jer, I retfærdige, i JHVH,

og tak hans hellige navn!{E: Ordret: >>minde/ihukommelse<<. Men når der er tale om Gud, står det oftest som synonym for hans navn.}


