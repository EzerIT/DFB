!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Literært tjek: Trine Tøndering>!!
!!<Dato for denne version: 19.04.2017>!!

===Salme 121===

==Overskrift==
v1 Sang til valfarterne.{E: Se note til Sl 120,1. Mens overskriften til alle de øvrige 14 valfartssange lyder: *šîr hammaʕᵃlôt* (>>valfartssang<<), er der her tilføjet præpositionen: *lᵊ-* (>>til<<): *šîr lammaʕᵃlôt*: >>sang til valfarterne<<.}

==Min hjælp kommer fra JHVH==
Jeg løfter mine øjne til bjergene,

hvorfra skal min hjælp komme?

v2 Min hjælp kommer fra JHVH,

himlens og jordens skaber.

==JHVH bevarer dig==
v3 Han lader ikke din fod vakle,

og han som bevarer dig, slumrer ikke!

v4 Se, han slumrer ikke

og sover ikke,

han som bevarer Israel!

v5 JHVH er den der bevarer dig,

JHVH er din skygge

ved din højre hånd.

v6 Om dagen skal solen ikke stikke dig

eller månen om natten.

v7 JHVH vil bevare dig fra alt ondt,

han vil bevare dit liv.{E: Den hebraiske tekst har ordet: *nefeš*, der ofte skal oversættes: >>sjæl<<, men her utvivlsomt er brugt i betydningen: >>liv<<. Samtidig angiver ordet dog at det drejer sig om mere end den fysiske overlevelse, nemlig om livet med Gud.}

v8 JHVH vil bevare din udgang og din indgang

fra nu af og til evig tid.


