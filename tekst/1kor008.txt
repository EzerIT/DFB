!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 04.10.2023>!!
===Første Korintherbrev, kapitel 8===


==Om offerkød==

v1 Vedrørende offerkød ved vi at alle har erkendelse. Erkendelsen opblæser, men kærligheden opbygger. v2 Hvis nogen mener at erkende noget, har han endnu ikke erkendt det som det skal erkendes. v3 Men hvis nogen elsker Gud, er han kendt af ham. v4 Altså vedrørende spisning af offerkød ved vi at der ikke er nogen afgud i verden, og at der ikke er nogen Gud, undtagen én. v5 For selvom der er såkaldte guder i himlen og på jorden, ligesom der er mange guder og mange herrer,

v6 så er der for os én Gud, Faderen

fra hvem alt er, og vi er til for ham,

og én Herre, Jesus Kristus

ved hvem alt er, og vi er til ved ham.


v7 Ikke alle har erkendelsen, men indtil nu spiser nogle af vane kødet som afgudsofferkød, og deres samvittighed, som er svag, besmittes. v8 Men mad bringer os ikke frem for Gud; vi lider hverken mangel hvis vi ikke spiser, eller har overflod hvis vi spiser. v9 Men se til at jeres frihed{T: Dvs. til at spise.} ikke bliver et anstød der fører de svage til fald. v10 For hvis nogen ser dig, som har erkendelse, ligge til bords i afgudstemplet, opbygges hans samvittighed, som er svag, så ikke til at spise offerkød? v11 Da går den svage til grunde ved din erkendelse, broderen som Kristus er død for. v12 Men når I således synder mod brødrene og sårer deres svage samvittighed, synder I imod Kristus. v13 Derfor, hvis mad bringer min broder til fald, vil jeg aldrig i evighed spise kød for at jeg ikke skal bringe min broder til fald.


