!!<Modenhed: 4 &ndash; Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard>!!
!!<Dato for denne version: 17.06.2016>!!

===Salme 23===

==Overskrift==

v1 En salme af David.

==David taler om sin og hver troende sjæls lykke og tryghed under den trofaste hyrdes ledelse og varetægt==

JHVH er min hyrde, jeg skal intet mangle.

v2 Han lader mig ligge i grønne græsgange;

han leder mig til hvilens vande{E: Formentlig er der tænkt på roligt og stille vand, der i tørre egne indbyder til hvile, for her kan tørsten stilles og kræfterne genvindes, så der er ingen grund til at haste videre.}.

v3 Han giver min sjæl nye kræfter;

han fører mig på retfærdigheds stier{E: Stier der fører til målet for Guds trofaste retfærdigheds skyld.} for sit navns skyld.

v4 Selv når jeg skal vandre i dødsskyggens {E: *ṣalmāwet* er usædvanligt ved at være sammensat af to ord: *ṣel* (>>skygge<<) og *māwet* (>>død<<). Og skygge er normalt i Mellemøsten et gode. Men David kan have villet understrege den yderste dødsfare med et sammensat ord. En nu ofte foretrukket mulighed er at vokalisere *ṣalmût*: >>mørke, skygge<<.} dal,

skal jeg ikke frygte for noget ondt,

for du er med mig;

din kæp og din stav, de skal trøste mig.

==Trøst og glæde i Herren, som er den gæstfrie vært==

v5 Du dækker bord for mig

for øjnene af{T: Ordret: >>over for<<} mine fjender;

du har salvet mit hoved med olie,

mit bæger flyder over. 

v6 Kun godhed og nåde{T: Oprindeligt oversat >>miskundhed<<. Ordret betyder det >>trofast kærlighed<<, men er vanskeligt at oversætte direkte til dansk. Overordnet er det et udtryk for Guds trofaste og kærlige forhold til mennesket indenfor pagten.} skal følge mig

alle mine livsdage,

og jeg skal blive{E: *wᵊšavtî* betyder: >>og jeg skal vende tilbage<<. Det passer dårligt til den følgende præposition *bᵊ* (>>i<<). Man vokaliserer ofte * wᵊšivtî*: >>og min boen<< eller *wᵊyāšavtî*: >>og jeg skal bo<<.} i JHVHs hus

hele livet{T: Egentlig: >>i dages udstrækning<<, dvs. >>alle dage, hele livet<<.}.
