!!<Modenhed: 1 &ndash; Rå oversættelse>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Dato for denne version: 04.04.2016>!!

===Salme 23===
==Overskrift==
v1 En salme af David.


==David taler om sin og hver troende sjæls lyksalighed og tryghed under den trofaste hyrdes ledelse og varetægt==
JHVH er min Hyrde, jeg skal intet mangle. 
v2 Han lader mig ligge i grønne græsgange; han leder mig til hvilens vande {E: Formentlig er der tænkt på roligt og stille vand, der i golde egne indbyder til hvile, for her kan tørsten stilles og kræfterne genvindes, så der er ingen grund til at haste videre.}. 
v3 Han vederkvæger min sjæl; han fører mig på retfærdigheds stier {E: Stier der fører til målet for Guds trofaste retfærdigheds skyld.} for sit navns skyld.
v4 Selv når jeg skal vandre i dødsskyggens {T: *ṣalmāwæt* er usædvanligt ved at være sammensat af to ord: *ṣel* (>>skygge<<) og *māwæt* (>>død<<). Og skygge er normalt i Mellemøsten et gode. Men David kan have ville understrege den yderste dødsfare ved et sammensat ord. En nu ofte foretrukket mulighed er at vokalisere *ṣalmût*: >>mørke, skygge<<.} dal, skal jeg ikke frygte for ondt, for du er med mig; din kæp og din stav, de skal trøste mig.


==Trøst og glæde i JHVH, som er den gæstfrie vært==
v5 Du dækker bord for mig over for mine fjender; du har salvet mit hoved med olie, mit bæger flyder over. 
v6 Kun godt og miskundhed skal følge mig alle mine livsdage, og jeg skal blive {T: *wešavtî* betyder: >>og jeg skal vende tilbage<<. Det passer dårligt til den følgende præposition *be* (>>i<<). Man vokaliserer ofte * wešivtî*: >>og min boen<< eller *wejāšavtî*: >>og jeg skal bo<<.} i JHVHs hus igennem lange tider {T: Egentlig: >>i dages udstrækning<<, dvs. >>alle dage, hele livet<<.}.
