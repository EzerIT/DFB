!!<Modenhed: Delvis færdig>!!
!!<Oversættelse: Lydia Nørrelykke Gad>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 29.06.2023>!!

===Jobs bog, kapitel 30===


==Job ydmyges af samfundets udskud==


//0 v1 Men nu ler de ad mig,

//3 de som er yngre end jeg i år,

//4 hvis fædre jeg ville have fundet for ringe{T: Der ligger foragt og ringeagt i verbet.}

//5 til at sætte sammen med mine hyrdehunde.

//3 v2 Hvad skulle også deres hænders kraft have gavnet mig
//2 

//3 når styrken er forsvundet fra dem?

//7 v3 Nød og sult har udmagret dem,

//6 det er dem der afgnaver{E: *ʕōrᵊqîm*, nogle oversætter >>flakker omkring<<, andre tilføjer >>(afgnaver)rødder<<.} ørkenen

//7 der om natten{E: *ʔemeš* >>i går<<, >>sidste nat<<, oversættelsen er usikker og vanskelig, og der er talrige forslag.} er ruin og ødelæggelse.

//5 v4 Det er dem der plukker mælde{T: En salturt.} blandt buske

//6 og bruger gyveltræets rødder til at varme sig ved.{E: *laḥmām* er her en infinitiv konstruktus, samme ord forekommer i Es 47,14. Nogle oversætter det >>til deres føde<<. Sprogligt set er det muligt, men alt på gyvelbuske, også rødderne, er giftige og kan ikke spises. Gyvelrødderne giver fin trækul. Se Sl 120,4.}

//4 v5 De drives bort fra samfundet,

//6 folk{T: Ordret: >>de<<} skriger ad dem som ad en tyv.{T: De fattige sammenlignes med tyve. Se Job 24,14.}

//8 v6 De må bo{E: *škōn* er en infinitiv konstruktus og udtrykker resultatet af fordrivelse >>De var tvunget til at bo<<.} i wadiernes kløfter,{T: Ordret: >>de frygteligste wadier<<.}
//7

//8 i huller i jorden og i klipper.

//5 v7 Mellem buske skriger de,

//6 de samler sig under nælder. 

//8 v8 Sønner af tåber,
//8 også sønner uden navn,{T: Dvs. uden ære og respekt.}

//7 de er blevet pisket ud{E: *nikkᵊʔû*, i verbet ligger også betydningen af >>ydmyget<< og >>undertrykt<<.} af landet.

//1 v9 Og nu er jeg deres spottevise,

//5 og jeg er blevet en de snakker om.

//4 v10 De afskyr mig,
//6 de holder sig langt fra mig,

//7 og de holder sig ikke tilbage fra at spytte mig i ansigtet.

//5 v11 For han{T: Gud.} har løsnet min buestreng,{T: Ordret: >>min streng<<, kan også oversættes >>teltsnor<<. Figurativt om Jobs >>livsstreng<<. Da vokaliseringen af det hebraiske ord mangler, kan det også oversættes: >>sin (Guds) streng<<, dvs. Gud har løsnet sin streng i form af lidelse til Job. Sml. Job 12,18 (bælte og reb), Job 29,20 (bue) og Job 4,21 (teltsnore).}
//7 og han ydmyger mig{T: Ordret: >>svarer mig<<, nogle oversætter >>plager mig<<, sml. Job 16,8.}

//6 idet de kaster båndene af sig i mit nærvær.

//3 v12 På min højre side rejser det unge afkom{E: *pirḥaḥ* er en hapax, findes kun her og er et usædvanligt entals ord i GT. Roden prh betyder >>skyde<<, >>spire<<, det afledte substantiv betyder >>ung fugl<<.} sig,

//5 de skubber mine fødder væk,

//7 og de baner deres ulykkesveje imod mig.{T: Sml. Job 19,12.}

//6 v13 De har brudt min sti ned,{E: *nātᵊsû*(rod: *NTS*) er en hapax, findes kun her, sandsynligvis en variant af verbet *yittᵊṣēnî*(rod: *NTṢ*) i Job 19,10 med samme betydning.}

//4 de bidrager til min ødelæggelse,

//6 ingen hindrer dem.

//5 v14 Som gennem et bredt brud kommer de ind,

//7 under ødelæggelse vælter de sig selv frem.

//8 v15 Rædsler er vendt imod mig,

//6 de jager min værdighed bort som vinden, 

//7 som en sky er min velfærd{T: Ordret: >>min frelse<<.}  forsvundet. 

//2 v16 Og nu tømmer min sjæl sig{T: Kan betyde at Job er ved at dø, eller at han er dybt bedrøvet.} i mig,

//5 dage med lidelse griber fat i mig.{T: Sml. Job 16,12.}


==Job anklager Gud==


//7 v17{T: Gud opfattes som subjekt i vers 17-19 som årsag til Jobs lidelser. Der er en dobbelthed i teksten fordi subjektet grammatisk set også kan være >>kjortlen<< (vers 18).} Om natten borer han mine knogler ud,{T: Både >>natten<< og >>mine knogler<< kan være subjekt.}

//6 og min gnavende smerte hviler ikke.

//4 v18 Med stor styrke griber{E: *yitḥappēś*(rod: *ḤFŚ*) betyder >>afskyr sig selv<< og indikerer at Jobs tøj hang løst på ham. Men verbet *ḤFŚ* kan opfattes som en fonetisk variant af *ḤVŚ*, >>at binde<<, >>at gribe fat<<. Sml. Job 16,12.} han{T: Gud.} fat i mit tøj,

//6 og han binder mig som kraven på min kjortel.{T: Sml. Job 7,15.} 

//5 v19 Han har kastet mig i mudderet,

//6 og jeg er blevet som støv og aske.


==Job taler nu direkte til Gud==


//3 v20 Jeg råber til dig om hjælp,
//6 og du svarer mig ikke.

//5 Jeg står,
//6 og du skal forstå mig.{T: Nogle oversætter >>og du ser på mig<<, andre gentager >>ikke<< fra vers 20a og oversætter >>og du bemærker mig ikke<<. Men Jer 23,20 og 30,24 har samme verbale konstruktion hitpael med præpositionen *bᵊ*, og ifølge dette kan vi oversætte >>og du skal forstå mig<<.}

//7 v21 Du har forandret dig{T: Sml. Es 63,10 (om Gud).} og er blevet grusom{E: *ʔaxzār* er det modsatte af nåde *ḥesed*, se Ordsp 11,17, og barmhjertighed *raḥam*. Nogle oversætter *ʔaxzār* med >>ubarmhjertig<<. *ʔaxzār* er motiveret af vrede og refererer til krig og Guds dom. Se Es 13,9, Jer 6,23, Jer 30,14.} mod mig,

//9 med din stærke hånd{T: Ordret: >>din hånds magt<<.} viser du dit fjendskab{E:*satam*, et ordspil med Satan, se Job 1,6 og 16,9.} mod mig.{T: Ifølge Job 1,11-12 og 2,5-6 var det Satans hånd og ikke Guds hånd.}

//10 v22 Du løfter mig op til vinden,
//11 og du lader mig fare afsted,

//12 og du lader mig gå til{T: Ordret: >>smelte<<, >>opløses<<.} i stormens brølen.{T: >>Storm<< er tilføjet. Sml. Job 36,9.}

//8 v23 For jeg ved
//9 at du vil bringe mig tilbage til døden

//10 og huset hvor alt levende mødes.{T: Dødsriget.}

//4 v24{T: Oversættelsen er vanskelig. Subjektet kan opfattes som Gud, men nogle opfatter Job som subjekt og formulerer sætningen som et spørgsmål.} Dog rækker han{T: Gud.} ikke sin hånd ud til ødelæggelse{E: *ʕî* >>ruin<<, >>ruinbunke<<, nogle oversætter >>nødlidende<< og oversætter >>man vender ikke sin hånd imod den nødlidende<<.}

//8 når nogen råber til ham {T: >>Til ham<< er tilføjet.} om hjælp {E: *lāhen*, >>til dem<< eller >>for dem<<, er der problemer med at oversætte, og det udelades derfor oftest. *lāhen* er 3F pl. og henfører måske til dødsriget *šᵊʔôl* og dødens børn *bᵊnê tᵊmûtā* (Sl 102,21), begge femininum. Andre foreslår at *lāhen* er en apposition til *ʕî* (ruinbunke) i vers 24a.} i sin ulykke.{T: Oversættelsen er vanskelig, og der er mange forslag.}

//7 v25 Græd jeg ikke for den hvis dag var hård,

//8 ynkedes min sjæl ikke over den fattige?

//6 v26 Når jeg ventede godt,
//8 kom der ondt,

//7 og håbede jeg på lys,
//8 kom dybt mørke.

//5 v27 Mit indre{T: Ordret: >>mine indvolde<<} er bragt i kog,
//9 og det falder ikke til ro,

//8 dage med lidelse kommer over mig.

//7 v28 Jeg går omkring sort,{T: Jobs hud.} men ikke af solen,

//9 jeg står op 
//10 i forsamlingen og råber om hjælp.

//8 v29 Jeg er bror til sjakaler{T: Sjakaler tuder i øde områder.}

//9 og ledsager for strudsens{T: Sml. Job 39,13.} døtre.

//6 v30 Min hud er blevet sort og skaller af,

//8 og min krop brænder af hede.

//7 v31 Min lyre er blevet til klage,

//8 og min fløjte til lyden af dem der græder.
