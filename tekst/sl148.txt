!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Lydia Nørrelykke Gad>!!
!!<Litterært tjek: Trine Tøndering>!!
!!<Dato for denne version: 22.05.2023>!!

===Salme 148===

==Lovpris HERREN fra himlen==
v1 Halleluja!

Lovpris HERREN fra himlen,

lovpris ham i det høje!

v2 Lovpris ham, alle hans engle,

lovpris ham, hele hans hærskare!{E: Konsonantteksten forudsætter singularis (>>hele hans hærskare<<), men masoreternes vokalisering peger på pluralis: >>alle hans hærskarer<<.}

v3 Lovpris ham, sol og måne,

lovpris ham, alle lysende stjerner!

v4 Lovpris ham, himlenes himmel,

og I vande som er over himlen!

v5 De skal lovprise HERRENS navn,

for han befalede, og de blev skabt.

v6 Han har anbragt dem for altid, for evigt,

han gav en lov, og den skal ikke ophæves.{E: Mange oversættere retter: *yaʕᵃvôr* (>>ophæves<<, ordret: >>gå forbi<<) til pluralis: *yaʕᵃvrû*, så oversættelsen bliver: >>(han gav en lov/grænse) de (ikke) må overskride<<.}

==Lovpris HERREN fra jorden==
v7 Lovpris HERREN fra jorden,

I søuhyrer og alle dyb,

v8 I ild og hagl, sne og røg,

du stormvind som udfører hans ord,

v9 I bjerge og alle høje,

I frugttræer og alle cedertræer,

v10 du vildt og alt kvæg,

I krybdyr og vingede fugle!

v11 I jordens konger og alle folk,

I fyrster og alle jordens dommere,

v12 I unge mænd og også piger,{T: Kan også oversættes: >>jomfruer<<.}

I gamle med unge:

v13 De skal lovprise HERRENS navn,

for hans navn alene er ophøjet,

hans højhed{T: Kan også oversættes: >>majestæt<<.} er over jorden og himlen.

v14 Han har oprejst et horn for sit folk,

en lovsang for alle sine fromme,

for Israels børn, det folk der står ham nær.{E: Ordret: >>hans nærheds folk<< eller: >>folk af den der står ham nær<<. Mange ændrer dog vokaliseringen af: *qᵊrōvô* (>>den der står ham nær/hans nærhed<<) til: *qᵊrōvāʸw*: >>dem der står ham nær<<.}

Halleluja!
