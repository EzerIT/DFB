!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Paulus' Andet Brev til Korintherne, kapitel 3===


==Et Kristus-brev==

v1 Begynder vi igen at anbefale os selv? Eller har vi som nogle brug for anbefalingsbreve til jer eller fra jer? v2 I er vores brev, indskrevet i vores hjerter, som kendes og læses af alle mennesker, v3 så det er åbenbart at I er Kristi brev som er leveret af os, ikke skrevet med blæk, men med den levende Guds Ånd, ikke på stentavler, men på kødtavler i hjerter.

==Tjenesten for den nye pagt==

v4 En sådan tillid har vi til Gud ved Kristus. v5 Ikke fordi vi er kvalificerede i os selv til at tænke noget af os selv, men vores kvalifikation er fra Gud v6 som har kvalificeret os til at være tjenere for en ny pagt, ikke bogstavets, men Åndens, for bogstavet slår ihjel, men Ånden gør levende. v7 Men når dødens tjeneste med bogstaver, som blev indhugget i sten, blev til i herlighed så israelliterne ikke kunne se på Moses’ ansigt på grund af hans ansigts herlighed som forsvandt, v8 hvor meget mere vil så ikke Åndens tjeneste være i herlighed? v9 For når tjenesten som fører til fordømmelse,{T: >>Som fører<< er tilføjet.} havde sin herlighed, hvor meget mere rig på herlighed vil tjenesten som fører til retfærdighed,{T: >>Som fører<< er tilføjet.} da være, v10 for det herlige er i dette tilfælde ikke herligt på grund af den herlighed som er overvældende. v11 For når det der forsvandt, trådte frem i herlighed, hvor meget mere vil det der bliver, da være i herlighed.

v12 Da vi har et sådant håb, går vi frem med stor frimodighed, v13 og vi gør ikke som Moses, der lagde et slør over sit ansigt for at israelitterne ikke skulle se enden på det der svandt. v14 Men deres tanker er blevet forhærdede, for indtil dagen i dag forbliver det samme slør over oplæsningen af den gamle pagt uden at det tages bort, for det er i Kristus at det fjernes. v15 Men indtil i dag ligger der et slør over deres hjerter når Moses oplæses, v16 men når en vender om til Herren, tages sløret bort. v17 Herren er Ånden, og hvor Herrens Ånd er, er der frihed. v18 Men alle vi som med utildækket ansigt betragter Herrens herlighed som i et spejl, forvandles til det samme billede fra herlighed til herlighed, sådan som den kommer fra Åndens Herre.


