!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 20.12.2023>!!
===Paulus' brev til romerne, kapitel 14===


==Om svage og stærke i troen==

v1 Tag imod den svage i troen. Sæt jer ikke til doms over hans meninger. v2 Den ene tror at han kan spise alt, men den som er svag, spiser kun grønsager. v3 Den der spiser, må ikke ringeagte den der ikke spiser, og den som ikke spiser, må ikke dømme den der spiser, for Gud har taget imod ham. v4 Hvem er du som dømmer en andens tjener? Han står eller falder i forhold til sin egen herre, og han vil blive stående, for Herren har magt at holde ham stående. v5 For den ene foretrækker en dag fremfor en anden, og den anden foretrækker alle dage. Enhver skal være helt overbevist i sine egne tanker. v6 Den som lægger vægt på en dag, lægger vægt på den for Herren, og den som spiser, spiser for Herren, for han takker Gud, og den som ikke spiser, gør det for Herren og takker Gud. v7 For ingen af os lever for sig selv, og ingen dør for sig selv; v8 for når vi lever, lever vi for Herren, og når vi dør, dør vi for Herren. Når vi altså lever eller dør, tilhører vi Herren. v9 For derfor døde Kristus og blev levende, for at han skulle herske over både døde og levende. v10 Men hvorfor dømmer du din bror? Eller hvorfor ringeagter du din bror? For alle vil blive ført frem for Guds domstol, v11 for der står skrevet:

Så sandt jeg lever, siger Herren, skal hvert knæ bøje sig for mig,

og hver tunge skal bekende Gud.

v12 Altså, enhver af os skal stå til regnskab for sig selv over for Gud. 

==Advarsel om ikke at bringe en bror til fald==

v13 Altså, lad os ikke mere dømme hinanden, men døm snarere dette at man ikke må vække anstød hos sin bror eller give anledning til fald. v14 Jeg ved og er i Herren Jesus overbevist om at intet er urent i sig selv, men for den som betragter noget som urent, er det urent. v15 For hvis din bror bedrøves ved det du spiser,{T: Ordret: >>på grund af maden<<.} vandrer du ikke mere i overensstemmelse med kærligheden. Ødelæg ikke ved din mad ham som Kristus er død for. v16 Lad derfor ikke det der er godt for jer, blive til spot. v17 For Guds rige består ikke i at spise eller at drikke, men i retfærdighed, fred og glæde i Helligånden. v18 For den som tjener Kristus i dette, er kærkommen hos Gud og anerkendt af mennesker. v19 Derfor, lad os stræbe efter det der fører til fred og til hinandens opbyggelse. v20 Nedbryd ikke Guds gerning på grund af mad. Alt er rent, men det er ondt for det menneske som tager anstød, når han spiser det. v21 Det er godt at undlade at spise kød eller drikke vin eller noget din bror tager anstød af. v22 Den tro som du har, hold den for sig selv over for Gud. Lykkelig den som ikke dømmer sig selv for det, han bifalder, v23 men den som tvivler når han spiser, er fordømt, fordi han ikke spiser på grund af tro, og alt det som ikke er på grund af tro, er synd.


