!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 04.10.2023>!!
===Første Korintherbrev, kapitel 9===


==Om afkald på ens ret==

v1 Er jeg ikke fri? Er jeg ikke apostel? Har jeg ikke set Jesus, vores Herre? Er I ikke min gerning i Herren? v2 Hvis jeg ikke er apostel for andre, så er jeg det i hvert fald for jer, for I er i Herren seglet på min aposteltjeneste. v3 Dette er mit forsvar imod dem som vurderer mig. v4 Har vi ikke ret til at spise og drikke? v5 Har vi ikke ret til at tage en søster som hustru med os ligesom de øvrige apostle og Herrens brødre og Kefas? v6 Eller er det alene mig og Barnabas der ikke har ret til lade være med at arbejde? v7 Hvem er nogensinde soldat for egen regning? Hvem planter en vingård og spiser ikke af dens frugt? Eller hvem vogter en hjord og ernæres ikke af hjordens mælk?

v8 Siger jeg dette ud fra menneskelig tankegang, eller siger ikke også loven dette? v9 For i Moselov står der skrevet: >>Du må ikke binde munden til på en okse som tærsker.<< Mon det er okserne Gud tænker på? v10 Eller siger han det helt for vores skyld? Jo, for vores skyld blev der skrevet: >>Den der pløjer, skal pløje med håb, og den der tærsker, skal tærske med håb om at få sin del.<< v11 Når vi har sået det åndelige hos jer, er det da for meget hvis vi høster det materielle af jer? v12 Når andre har del i denne ret over jer, har vi så ikke endnu mere? Men vi har ikke gjort brug af denne ret, men vi tåler alt for at vi ikke skal lægge nogen hindring for Kristi evangelium.

v13 Ved I ikke at de som arbejder i templet, får deres føde fra templet, de som tjener ved alteret, deler ofrene med alteret? v14 Således har også Herren befalet at de som forkynder evangeliet, skal leve af evangeliet.

v15 Men jeg har ikke gjort brug af noget af dette, og jeg skriver ikke dette for at det skal være sådan for mig, for jeg vil hellere dø end –{T: Sætningen er ufuldstændig.} ingen skal gøre min ros til intet. v16 For hvis jeg forkynder evangeliet, giver det mig ingen grund til ros, for en tvang er lagt på mig, for ve mig hvis jeg ikke forkynder evangeliet. v17 For hvis jeg gør det af egen vilje, får jeg løn, men hvis jeg ikke gør det frivilligt, er jeg betroet en tjeneste. v18 Hvad er da min løn? Den er at jeg, når jeg forkynder evangeliet, fremsætter det gratis så at jeg ikke gør brug af den ret som evangeliet giver mig.

v19 For skønt jeg er fri over for alle, har jeg gjort mig selv til en tjener for alle for at jeg kan vinde flere, v20 og jeg er blevet som en jøde for jøderne for at jeg kan vinde jøder; jeg er blevet som en under loven for dem under loven for at jeg kan vinde dem under loven; v21 jeg er blevet som en uden lov for dem uden lov, skønt jeg ikke er uden lov, men er under Kristi lov, for at jeg kan vinde dem uden lov; v22 jeg er blevet som en svag for de svage for at jeg kan vinde de svage; jeg er blevet alt for alle for at jeg i hvert fald kan frelse nogle. v23 Men jeg gør alt for evangeliets skyld for at jeg må have del i det.

v24 Ved I ikke at de som løber på stadion, alle løber, men kun én modtager sejsprisen. Sådan skal I løbe for at I kan modtage den. v25 Enhver atlet er afholdende i alt, men de gør det for at modtage en forgængelig sejrskrans, vi derimod for at modtage en uforgængelig sejrskrans. v26 Jeg løber altså ikke som en uden mål; jeg bokser ikke som en der slår i luften, v27 men jeg disciplinerer min krop og holder den under kontrol for at jeg som har forkyndt for andre, ikke selv skal blive forkastet.


