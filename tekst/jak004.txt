!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 08.01.2025>!!

===Jakobs Brev, kapitel 4===


==Venskab med verden==

v1 Hvorfra kommer der kampe, og hvorfra kommer der stridigheder blandt jer? Er det ikke fra jeres lyster som fører krig i jeres lemmer? v2 I begærer og har ikke. I myrder og misunder, men I kan ikke opnå noget. I strides og fører krig, og I har ikke noget fordi I ikke beder. v3 I beder og får ikke fordi I beder dårligt for at ødsle det på jeres lyster. v4 I utro! Ved I ikke at venskab med verden er fjendskab med Gud? Den som altså vil være ven med verden, bliver en fjende af Gud. v5 Eller mener I at Skriften forgæves siger: >>Han længes brændende  efter den ånd{H: 1 Mos 2,7} som han har givet bolig i os<<, v6 og viser en større nåde? Derfor siger den:

>>Gud står de hovmodige imod,

men viser de ydmyge nåde.<<

v7 I skal altså underordne jer under Gud, men stå Djævelen imod, så han flygter fra jer. v8 I skal nærme jer Gud, og han vil nærme sig jer. Rens jeres hænder, I syndere, og gør jeres hjerter rene, I splittede. v9 Sørg, græd og klag. Jeres latter skal vendes til sorg og glæden til mørke. v10 Ydmyg jer for Herren, og han vil ophøje jer.

==Advarsel mod bagtalelse==

v11 Tal ikke ondt om hinanden, brødre. Den som taler ondt om sin bror eller fordømmer sin bror, taler ondt om loven og fordømmer loven,{H: 3 Mos 19,16.18} men gør man det, sætter man sig op over loven og dømmer den som fejlagtig, men hvis du fordømmer loven, er du ikke en lovens udøver, men dens dommer. v12 Der er én lovgiver og dommer som kan frelse og ødelægge, men hvem er du som fordømmer din næste.

==Advarsel mod pral==

v13 Vel, I som nu siger: >>I dag eller i morgen vil vi gå til den eller den by og blive der et år og handle og tjene penge,<< v14 I som ikke ved, hvordan jeres liv vil være i morgen – for I er damp, som viser sig kort tid og derefter forsvinder – v15 i stedet skal I sige. >>Hvis Herren vil, så skal
vi leve og gøre det ene eller det andet.<< v16 Men nu er I stolte af jeres praleri. Men al den slags stolthed er ond. v17 Altså den som ved hvad det er at gøre det gode, men ikke gør det, for ham er det synd.


