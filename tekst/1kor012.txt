!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 04.10.2023>!!
===Paulus' Første Brev til Korintherne, kapitel 12===


==Om nådegaver==

v1 Brødre, jeg vil ikke at I skal være uvidende om de åndelige gaver. v2 I ved at dengang I var hedninger, blev I ført til de stumme afguder, og I blev revet med. v3 Derfor meddeler jeg jer at ingen som taler ved Guds Ånd, kan sige: >>Forbandet er Jesus<<, og ingen kan sige: >>Jesus er Herre<<, uden ved Helligånden.

v4 Der er forskellige nådegaver, men Ånden er den samme. v5 Der er forskellige tjenester, men Herren er den samme. v5 Der er forskellige kraftige aktiviteter, men Gud er den samme, som virker alt i alle. v7 Men åbenbaring af Ånden gives enhver til fælles gavn. v8 For ved Ånden får en visdoms tale, og en anden kundskabs tale ifølge den samme Ånd, v9 en får tro ved den samme Ånd, en anden nådegaver til helbredelser ved den ene Ånd, v10 en får kraftige gerninger, en anden profeti, en får bedømmelser af ånder, en anden forskellige slags tungetale, og en får oversættelse af tungetale. v11 Men alt dette virker den ene og samme Ånd som deler ud til hver især som han vil.

==Kroppen og dens lemmer==

v12 For ligesom kroppen er én og har mange lemmer, men alle kroppens lemmer er én krop skønt de er mange lemmer, således er det også med Kristus. v13 For ved én Ånd er vi alle blevet døbt til én krop hvad enten vi er jøder eller grækere, slaver eller frie, og vi fik alle én Ånd at drikke. v14 Kroppen er jo ikke ét lem, men består af mange. v15 Hvis foden siger: >>Fordi jeg er ikke en hånd, tilhører jeg ikke kroppen<<, så ophører den ikke med at tilhøre kroppen på grund af dette. v16 Og hvis øret siger: >>Fordi jeg ikke er et øje, tilhører jeg ikke kroppen<<, så ophører den ikke med at tilhøre kroppen på grund af dette. v17 Hvis hele kroppen er øje hvor er da hørelsen? Hvis hele kroppen er hørelse hvor er da lugtesansen? v18 Men nu har Gud sat lemmerne, ethvert af dem på kroppen som han ville. v19 Men hvis alt var ét lem hvor var da kroppen? v20 Men nu er der mange lemmer, men én krop. v21 Og øjet kan ikke sige til hånden: >>Jeg har ikke brug for dig,<< eller  hovedet til fødderne: >>Jeg har ikke brug for jer,<< v22 men de lemmer på kroppen som synes svagere, er meget mere nødvendige, v23 og de lemmer på kroppen som synes at være mindre ærefulde, klæder vi med større ære, og de lemmer vi ikke viser frem, klæder vi med en større blufærdighed, v24 som de lemmer vi viser frem, ikke har brug for.

Men Gud har sammenføjet kroppen ved at give det ringere større ære v25 for at der ikke skal være splittelse i kroppen, men lemmerne have den samme omsorg for hinanden. v26 Lider ét lem, lider alle lemmerne sammen med det, æres ét lem, glæder alle lemmerne sig sammen med det.

v27 Men I er Kristi krop og hver især hans lemmer. v28 Og Gud har sat nogle i menigheden som for det første apostle, for det andet profeter, for det tredje lærere, derefter kraftige gerninger, derefter nådegaver til helbredelser, hjælp, ledelse og forskellige slags tungetale. v29 Er alle apostle? Er alle profeter? Er alle lærere? Udfører alle kraftige gerninger? v30 Har alle nådegaver til helbredelser? Taler alle i tunger? Oversætter alle? v31 Men stræb efter de største nådegaver. Og jeg vil vise jer en endnu bedre vej.


