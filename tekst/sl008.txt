===Salme 8===
==Overskrift==
v1 Til korlederen {T: *lamenaṣṣeaḥ* er omdiskuteret, men substantivet må afledes af et verbum *nṣḥ*, der betyder >>lede, dirigere<<.}; al-ha-gittit {T: Det vides ikke hvad der er ment med dette udtryk; det kan både være en melodiangivelse og en instrumentbetegnelse.}; en salme af David. 


==David lovpriser skaberens herlighed==
v2 JHVHv, vor Herre! hvor herligt er dit navn over hele jorden, du som udbreder {T: *tenāh* er omdiskuteret. Det ser ud som imperativ af *ntn* >>giv!<<, men i sammenhængen kan det opfattes som kortform for infinitiven.} din majestæt over himlene! 
v3 Af spædes og diendes mund har du grundlagt et værn {T: *‛oz* betyder oftest >>magt, styrke<<, men dernæst også >>fæstning, bolværk<<. Endelig kan det betyde >>hæder, lovprisning, lovsang<<, som det er forstået i LXX, jf. Matt 21,16. Sammenhængen her tyder på >>værn<<.} for dine modstanderes skyld {T: *lema‛an* betyder >>for … skyld<<, men oversættes her ofte >>mod<<.} for at standse fjenden og den som vil hævne sig.


==I særdeleshed prises Guds godhed mod mennesket, som han satte til hersker over jorden==
v4 Når jeg ser din himmel, dine fingres gerninger, månen og stjernerne, som du anbragte, 
v5 hvad er da et menneske at du husker på det, og et menneskebarn at du tager dig af det? 
v6 Og du har gjort det kun lidt ringere end Gud{T: Oversættes oftest >>englene<< (således LXX), jf. Hebr 2,7.}; du kronede det med ære og herlighed. 
v7 Du gør det til hersker over dine hænders gerninger, du har lagt alting under dets fødder: 
v8 Får og okser, dem alle sammen, ja, også markens dyr, 
v9 Fuglene under himlen og fiskene i havet, hvad som færdes ad havets stier.


==Lovprisning==
v10 JHVHv, vor Herre! hvor herligt er dit navn over hele jorden!
