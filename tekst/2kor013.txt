!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Paulus' Andet Brev til Korintherne, kapitel 13===


v1 Dette er tredje gang jeg kommer til jer: >>På to eller tre vidners udsagn skal enhver sag afgøres.<< v2 Jeg har sagt det før, og jeg siger på forhånd – som nærværende anden gang og fraværende nu – til dem som før har syndet, og til alle de andre at når jeg kommer igen, vil jeg ikke skåne nogen, v3 for I kræver et bevis på at Kristus taler i mig, han som ikke er svag over for jer, men er stærk i jer. v4 For han blev korsfæstet i svaghed, men lever på grund af Guds kraft. Ja, vi er også svage i ham, men vi skal leve sammen med ham på grund af Guds kraft mod jer.

==Den sidste formaning==

v5 Prøv jer selv om I er i troen. Test jer selv. Eller ved I ikke selv at Jesus Kristus er i jer? Ellers har I ikke bestået prøven. v6 Men jeg håber at I forstår at vi har bestået prøven. v7 Vi beder til Gud om at I ikke må gøre noget ondt, ikke for at vi må vise at vi har bestået prøven, men for at I må gøre det gode, mens vi står som nogle der ikke har bestået prøven. v8 For vi kan ikke noget imod sandheden, men kun for sandheden. v9 For vi glæder os, når vi er svage, men I er stærke. Vi beder også om jeres genrejsning. v10 Derfor skriver jeg dette mens jeg er fraværende, for at jeg, mens jeg er nærværende, ikke skal vise strenghed med den myndighed som Herren har givet mig til at opbygge og ikke til at nedbryde.

==Hilsen og velsignelse==

v11 I øvrigt, brødre, glæd jer, arbejd på jeres genrejsning, tag mod formaning,{T: Alternativ oversættelse: >>forman hinanden<<.} vær enige og hold fred, og kærlighedens og fredens Gud skal være med jer. v12 Hils hinanden med et helligt kys. Alle de hellige hilser jer. v13 Herren Jesu Kristi nåde, Guds kærlighed og Helligåndens fællesskab være med jer alle.


