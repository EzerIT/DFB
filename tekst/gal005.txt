!!<Modenhed: Ufuldstændigt>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Litterært tjek: Endnu ikke sket>!!
!!<Dato for denne version: 25.08.2021>!!

===Paulus' Brev til Galaterne, kapitel 5===

v16 Jeg mener nemlig at I skal vandre i Ånden så I ikke mere opfylder kødets begær. v17 For kødet begærer mod Ånden og Ånden mod kødet, for disse ligger i strid med hinanden, så I ikke kan gøre det I vil. v18 Men når I ledes af Ånden, er I ikke under lov. v19 Men kødets gerninger er åbenbare, og de er utugt, urenhed, udsvævelse, v20 afgudsdyrkelse, trolddom, fjendskaber, strid, jalousi, harme, stridslyst, splittelser, partier, v21 misundelse, drukkenskab, svir og lignende ting; om dem siger jeg på forhånd til jer, ligesom jeg har sagt det forud, at de der gør den slags, skal ikke arve Guds rige. v22 Men Åndens frugt er kærlighed, glæde, fred, overbærenhed, godhed, venlighed, troskab, v23 mildhed, selvbeherskelse. Imod sådanne er loven ikke. v24 Men de der tilhører Kristus Jesus, har korsfæstet kødet sammen med dets lidenskaber og lyster. v25 Når vi lever ved Ånden, så lad os også være i overensstemmelse med Ånden. 

