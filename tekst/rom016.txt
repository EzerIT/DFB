!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 20.12.2023>!!
===Paulus' brev til romerne, kapitel 16===


==Hilsner==

v1 Jeg anbefaler jer Føbe, vores søster, som også er menighedstjener i Kenkræa, v2 for at I skal modtage hende i Herren som det er værdigt for de hellige, og hjælp hende i det hun har brug for af jer, for hun har også været en velynder for mange og for mig selv.

v3 Hils Priska og Akvila, mine medarbejdere i Kristus Jesus som for min skyld{T: Ordret: >>for mit liv<<.} har risikeret deres liv, og jeg takker ikke alene for dem, men også alle hedningernes menigheder, v5 og hils menigheden i deres hus. Hils min elskede Epainetos som er førstegrøden til Kristus i provinsen Asien. v6 Hils Maria som har gjort et stort arbejde for jer. v7 Hils Andronikos og Junias,{T: Alternativ oversættelse: >>Junia<<.} mine landsmænd og mine medfanger, som er højt ansete af apostlene, og som har været i Kristus før mig. v8 Hils Ampliatus, min elskede i Herren. v9 Hils Urbanus, vores medarbejder i Kristus, og min elskede Stakys. v10 Hils Apelles, den prøvede i Kristus. Hils dem fra Aristobul. v11 Hils Herodion, min landsmand. Hils dem fra Narkissos som er i Herren. v12 Hils Tryfæna og Tryfosa, som har arbejdet i Herren. Hils den elskede Persis, som har gjort et stort arbejde i Herren. v13 Hils Rufus, den udvalgte i Herren, og hans og min mor. v14 Hils Asynkritos, Flegon, Hermes, Patrobas, Hermas og brødrene hos dem. v15 Hils Filologos og Julia, Nereus og hans søster og Olympas og alle de hellige hos dem. v16 Hils hinanden med et helligt kys. Alle Kristi menigheder hilser jer.

==Advarsel mod vranglærere==

v17 Jeg formaner jer, brødre, til at holde øje med dem som imod den undervisning I har lært, skaber splittelser og giver anledninger til frafald. Hold jer fra dem. v18 For den slags tjener ikke vor Herre Kristus, men deres egen mave, og ved søde og smigrende ord forfører de troskyldige hjerter. v19 For jeres lydighed er kendt af alle, så jeg glæder mig over jer. Jeg vil at I skal være vise med hensyn til det gode, og uskyldige med hensyn til det onde. v20 Og fredens Gud vil snart knuse Satan under jeres fødder. Vor Herre Jesu nåde være med jer. 

==Hilsner fra Paulus’ medarbejdere==

v21 Timotheus, min medarbejder, hilser jer og Lukius, Jason og Sosipatros, mine landsmænd. v22 Jeg, Tertius som har nedskrevet dette brev, hilser jer i Herren. v23 Gajus, min og hele menighedens vært, hilser jer. Erastos, byens regnskabsfører, hilser jer, og Kvartus, vores bror.

==Lovprisning==

v25 Han som kan styrke jer med mit evangelium, med Jesu Kristi forkyndelse og med åbenbaringen af den hemmelighed som i evige tider har været skjult, v26 men nu er blevet åbenbaret og ved profetiske skrifter efter den evige Guds befaling proklameret for alle folkene for at føre dem til troslydighed: v27 Den ene vise Gud ved Jesus Kristus være ære i evighederne, amen. 



