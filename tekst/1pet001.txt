!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 16.01.2025>!!

===Peters Første Brev, kapitel 1===


==Forord==

v1 Peter, Jesu Kristi apostel, til de udvalgte udlændinge i adspredelsen{T: Ligesom jøderne er spredt blandt folkene i diasporaen (Jak 1,1), er de kristne spredt blandt folkene.} i Pontus, Galatien, Kappadokien, Asien og Betynien, v2 udvalgte ifølge Guds forudbestemmelse{T: Alternativ oversættelse >>forudviden<<.} ved Åndens renselse til lydighed og bestænkelse med Jesu Kristi blod: Nåde være med jer og fred blive jer rigeligere til del.

==Lovprisning af Gud==

v3 Lovet være Gud og vor Herre Jesu Kristi Far som ifølge sin store barmhjertighed har genfødt{H: Tit 3,5.1 Pet 1,23} os til et levende håb ved Jesu Kristi opstandelse fra de døde, v4 til en arv som ikke forandres, forurenes eller visner,{T: Ordret oversættelse >>til en uforgængelig, ubesmittelig og uvisnelig arv<<.} som er bevaret i himlen til os, v5 som bevares ved Guds kraft ved troen til en frelse, som er beredt til at blive åbenbaret i den sidste tid. v 6 Over den vil I juble, skønt I nu en kort tid, hvis det er nødvendigt, vil blive bedrøvede i mange slags prøvelser v7 for at jeres prøvede tro – mere værd end guld, som forgår, men dog prøves gennem ild – skal vise sig til pris, herlighed og anerkendelse ved Jesu Kristi åbenbaring. v8 Ham elsker I, skønt I ikke har set ham; ham tror I på, skønt I ikke ser ham nu, men I skal juble med en uudsigelig og forklaret glæde v9 når I når målet for jeres tro, jeres sjæles frelse.

==Profetierne==

v10 Den frelse undersøgte og efterforskede profeterne, som havde profeteret om nåden til jer, v11 for de undersøgte hvilken og hvad slags tid Kristi Ånd i dem åbenbarede, den Ånd som har vidnet forud om Kristi lidelser og de efterfølgende herligheder. v12 For dem blev det åbenbaret at de ikke tjente sig selv, men jer i dette som nu er blevet forkyndt for jer ved dem som har forkyndt evangeliet for jer i Helligånden som er blevet sendt fra himlen, dette som englene længes efter at se ind i.

==Vær hellige==

v13 Derfor, sæt jeres håb fuldstændigt til den nåde som bringes jer ved Jesu Kristi åbenbaring, ved at I binder op om jeres tankers lænder, og ved at I er realistiske. v14 Tilpas jer, som lydighedens børn, ikke jeres tidligere lyster i jeres uvidenhed, v15 men i overensstemmelse med den hellige, som kaldte jer, skal også I blive hellige i al jeres færden, v16 for der står skrevet: >>I skal være hellige, ligesom jeg er hellig.<<

==Lev i gudsfrygt==

v17 Når I påkalder ham som far, som dømmer uden personsanseelse i overensstemmelse med enhvers gerning, så skal I leve med frygt i tiden for jeres eksil, v18 fordi I ved at I ikke blev løskøbt fra jeres tomme liv, som var nedarvet fra fædrene, med forgængelige ting, sølv eller guld, v19 men med Kristi kostbare blod som var som fra et fejlfrit og pletfrit lam. v20 Han var kendt forud fra før verdens grundlæggelse, men blev åbenbaret i de sidste tider for jeres skyld, v21 som ved ham tror på Gud som oprejste ham fra de døde og gav ham herlighed så jeres tro også er håb til Gud.

==Elsk hinanden==

v22 Fordi I har renset jeres sjæle ved lydighed mod sandheden til at vise en oprigtig broderkærlighed, skal I elske udholdende af et rent hjerte, v23 fordi I er genfødte ikke af en forgængelig sæd, men af en uforgængelig ved Guds levende og blivende ord. v24 For

	>>alt kød er som græs

	og al dets herlighed er som græssets blomster,

	græsset visner, og blomsterne falder,

v25 men Herrens ord bliver til evig tid.<<

Og dette er det ord, som er blevet forkyndt som evangeliet for jer.


