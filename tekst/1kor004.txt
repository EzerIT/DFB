!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 04.10.2023>!!
===Paulus' Første Brev til Korintherne, kapitel 4===


==Apostlenes tjeneste==

v1 Således skal man se på os: Som Kristi tjenere og forvaltere over Guds hemmeligheder. v2 Af forvaltere kræves nu i øvrigt at de findes tro. v3 Men for mig betyder det kun lidt at jeg bliver vurderet af jer eller af en menneskelig domstol; ja, jeg vurderer ikke engang mig selv. v4 For jeg er mig ikke noget bevidst, dog dermed er jeg ikke blevet erklæret retfærdig, men den som bedømmer mig, er Herren. v5 Derfor døm ikke noget før tiden, før Herren kommer, og han vil bringe for lyset hvad der er skjult i mørket,{T: Ordret: >>mørkets skjulte ting<<.} og åbenbare hjerters planer, og så vil enhver få sin ros af Gud.

v6 Men dette, brødre, har jeg anvendt på mig selv og Apollos for jeres skyld for at I kan lære af os ikke at gå ud over det som står skrevet, for at I ikke skal blive opblæste så I ophøjer den ene over for den anden.{T: Ordret: >>blive opblæste over den ene imod den anden<<.} v7 For hvem giver dig et fortrin? Og hvad har du som du ikke har modtaget? Men når du altså har modtaget det, hvorfor roser du dig som om du ikke havde modtaget det? v8 I er allerede blevet mætte, I er allerede blevet rige, I blevet konger uden os, ja, var I også virkelig blevet konger, så kunne vi også være konger sammen med jer. v9 For jeg mener at Gud har vist os apostle frem som de ringeste, som dødsdømte, for vi er blevet et skuespil for verden, både for engle og mennesker. v10 Vi er tåber for Kristi skyld, men I er kloge i Kristus; vi er svage, men I er stærke; vi er vanærede, men I er ærede. v11 Frem til denne time sulter og tørster vi, og vi mangler tøj og bliver slået og er hjemløse, v12 og når vi slider, arbejder vi med vores egne hænder; når vi skældes ud, velsigner vi, når vi forfølges, udholder vi det, v13 når vi spottes, taler vi venligt, vi er blevet som affald for verden, et udskud for alle indtil nu.

v14 Jeg skriver ikke dette til jer for at gøre jer skamfulde, men for at vejlede jer som mine elskede børn. v15 For selvom I har utallige opdragere i Kristus, så har I dog ikke mange fædre, for jeg er ved evangeliet blevet jeres far i Kristus Jesus. v16 Jeg formaner jer da: Bliv mine efterfølgere. v17 Derfor har jeg sendt jer Timotheus, som er mit elskede og trofaste barn i Herren, han vil minde jer om mine veje i Kristus Jesus sådan som jeg underviser overalt i enhver menighed. v18 Nogle er blevet opblæste fordi jeg ikke kommer til jer, v19 men jeg kommer snart til jer, hvis Herren vil det, og jeg vil ikke lære de opblæstes ord at kende, men erfare deres kraft, v20 for Guds rige består ikke i ord, men i kraft. v21 Hvad ønsker I? Skal jeg komme til jer med stokken eller med kærlighed og en mild ånd?


