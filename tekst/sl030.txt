!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Literært tjek: Trine Tøndering>!!
!!<Dato for denne version: 25.10.2016>!!
===Salme 30===

==Overskrift==
v1 Salme, en sang ved husets{T: Formodentlig templets.} indvielse, af David. 

==Lovprisning for frelse fra døden==
v2 Jeg vil ophøje dig, JHVHv, for du har trukket mig op,{T: Som man trækker en spand op fra brøndens dyb.}

og du lod ikke mine fjender glæde sig over mig.

v3 JHVHv, min Gud,

jeg råbte til dig om hjælp, og du helbredte mig.

v4 JHVHv, du løftede min sjæl op fra dødsriget,

du gav mig livet tilbage fra dem som gik ned i graven.{E: Oversættelsen her følger den hebraiske konsonanttekst. Massoreterne har ved vokaliseringen angivet at der skal oversættes: >>Du lod mig leve, så jeg ikke gik i graven<<.}

==Hele menigheden opfordres til at istemme lovsang==
v5 Lovsyng JHVH, I hans fromme,

og pris hans hellige navn.{T: Ordret nærmere: >>ihukommelse/minde<<. Men her betegner ordet erkendelse af Guds væsen. Det dækkes i bibelsk sammenhæng bedst af >>navn<<.}

v6 Ja, et øjeblik varer hans vrede,

hans nåde hele livet.{T: Ordret: >>Ja, kun et øjeblik i hans vrede, liv i hans nåde<<. Der skal formodentlig underforstås >>står man<< eller lignende.}

Om aftenen gæster{T: Ordret: >>vil overnatte<<.} gråden os,

men om morgenen jubel.

==Tilbageblik på egen synd og afmagt – og tillid til Gud==
v7 Og jeg sagde i min tryghed:

>>Jeg skal ikke vakle i evighed<<.

v8 JHVHv, ved din gunst har du givet mit bjerg{T: D.v.s. mit rige og min kongemagt.} styrke.

Du skjulte dit ansigt, jeg blev forfærdet.

v9 Til dig, JHVHv, vil jeg råbe,

og Herren vil jeg bønfalde.

v10 Hvilken vinding er der ved mit blod,

ved at jeg går ned i graven?

Kan støv takke dig?

Kan det forkynde din troskab?

v11 Hør, JHVHv, og vær mig nådig,

JHVHv, vær min hjælper!

==Afsluttende lovprisning==
v12 Du har forvandlet min klage til dans for mig,

du har løst min sæk{T: D.v.s. >>sørgedragt<<.}

og omgjordet mig med glæde

v13 for at min ære{E: Ordret blot >>ære<<. Normalt tilføjer man med Septuaginta >>min<<. Meningen må være at det er den ære Gud har løftet digteren til, der skal prise Gud.} må lovsynge dig og ikke tie.

JHVHv, min Gud, for evigt vil jeg takke dig.

