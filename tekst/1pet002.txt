!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 16.01.2025>!!

===Peters Første Brev, kapitel 2===


==Stræb efter ordet==

v1 Altså, når I har aflagt al ondskab, alt bedrag, hykleri, misundelse og al bagtalelse, v2 så vil I som nyfødte børn længes efter den rene åndelige mælk for at I ved den kan vokse op til frelse, v3 så sandt I har smagt at Herren er god.

==Lad jer opbygge==

v4 Når I kommer til ham, den levende sten, forkastet af mennesker, men udvalgt og kostbar for Gud, v5 så skal I selv som levende stene lade jer opbygge som et åndeligt hus, til at være et helligt præsteskab, for at I kan bringe åndelige ofre som er velkomne for Gud ved Jesus Kristus. v6 For der står i Skriften:

	>>Se, jeg lægger i Zion en hjørnesten,

	udvalgt og kostbar,

og den, som tror på mig, vil ikke blive skuffet.<<

v7 Ære er det da for jer som tror, men for de vantro er stenen som murmestrene vragede, blevet en hjørnesten v8 og en sten til at snuble over og en klippe til fald. De som er ulydige mod ordet,{T: Alternativ oversættelse: >>de som er ulydige, snubler over ordet<<.} snubler. Dertil er de også bestemt. v9 Men I er en udvalgt slægt, et kongeligt præsteskab, et udvalgt folk, et ejendomsfolk for at I skulle forkynde{E: Ordet >>forkynde<< bruges i NT om den evangeliserende forkyndelse uden for menigheden.} Guds kraft, han som kaldte jer ud af mørket til hans forunderlige lys. v10 I, som før ikke var et folk, men nu er Guds folk, I, som før ikke blev vist barmhjertighed, men nu er blevet vist barmhjertighed.

==Lev det gode liv blandt hedningerne==

v11 Elskede! Jeg formaner jer som fremmede og udlændinge at I afholder jer fra de kødelige lyster, som fører krig mod sjælen, v12 så jeres færden er god blandt hedningerne for at de, når de bagtaler jer, skal prise Gud på hjemsøgelsens dag fordi de ser jeres gode gerninger.

==I skal underordne jer under samfundets herskere==

v13 I skal underordne jer under enhver menneskelig ordning for Herrens skyld, enten kongen som overordnet, v14 eller statholderen som sendes af ham for at straffe dem som gør det onde, og for at rose dem som gør det gode, v15 for således er det Guds vilje at I ved at gøre det gode skal lukke munden på tåbelige menneskers uvidenhed, v16 og det skal I gøre{T: >>Og det skal I gøre<< er tilføjet.} som frie og ikke som nogle der har friheden som et dække for ondskab, men som Guds tjenere. v17 Respekter alle, elsk brødrene, frygt Gud, respekter kongen.

==Formaning til slaver==

v18 I slaver skal underordne jer under jeres herrer med al frygt, ikke alene de gode og milde, men også de urimelige. v19 For dette giver anerkendelse hvis nogen på grund af sin samvittighed over for Gud tåler lidelser, mens han lider uretfærdigt. v20 Hvis I holder ud når I synder og bliver slået, hvilken anerkendelse giver det? Men hvis I holder ud når I gør det gode og lider, er dette en nåde for Gud.

	v21 For til dette blev I kaldet,

	for også Kristus har lidt for jer,

	hvorved han efterlod jer et eksempel

	for at I skulle følge i hans spor.

	v22 Han begik ikke synd,

	der blev heller ikke fundet bedrag i hans mund.

	v23 Han skældte ikke igen når han blev udskældt,

	han truede ikke når han led,

	men overgav sig til ham som dømmer retfærdigt

	v24 Han har selv båret vores synder

	på sin krop på et træ

	for at vi, når vi er døde i relation til vores synder,

	skal leve for retfærdigheden.

	I blev helbredt ved hans sår.

	v25 For I var faret vild som får,

	men I er nu vendt om til hyrden

	og til jeres sjæles tilsynsmand.


