!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 14.11.2023>!!
===Esajas, kapitel 45===

v1 Sådan siger JHVH til sin salvede, 

til Kyros, som jeg har grebet ved hans højre hånd 

for at underkaste folkeslag{T: Kan også oversættes: >>hedninger<<.} for hans ansigt, 

og jeg vil løse bæltet om kongers lænd 

for at åbne døre foran ham,

og så porte bliver lukket:

v2 Jeg vil gå foran dig, 

og bjergland vil jeg jævne; 

bronzedøre vil jeg smadre, 

og jernslåer hugger jeg af.

v3 Jeg giver dig mørkets skatte 

og skjulesteders kostbarheder

for at du skal vide at jeg er JHVH 

der kalder dig ved dit navn, Israels Gud.

v4 For min tjener Jakobs skyld 

og for Israels, min udvalgtes, skyld,{T: Ordene >>for … skyld<< står ikke i den hebraiske tekst i denne linje, men er underforstået fra foregående linje.} 

kaldte jeg dig ved dit navn; 

jeg gav dig hædersnavn skønt du ikke kendte mig.

v5 Jeg er JHVH, og der er ingen anden, 

ud over mig er der ingen Gud. 

Jeg vil væbne dig,{T: Ordret: >>jeg vil omgjorde dig<< der er udtryk for at ruste til kamp.} skønt du ikke kender mig

v6 for at de skal vide fra solens opgang og fra dens nedgang 

at der ikke er nogen ud over mig; 

Jeg er JHVH, og der er ingen anden

v7 der danner lys og skaber mørke, jeg, 

der stifter fred og skaber ulykke; 

jeg er JHVH der gør alle disse ting.

v8 Lad det dryppe, I himle, fra oven, 

og lad skyer sende strømme med retfærdighed! 

Lad jorden åbne sig 

og frelse bære frugt, 

og lad retfærdighed spire sammen med den! 

Jeg, JHVH, skaber det. 

***

v9 Ve den der strides med ham der dannede ham, 

et potteskår med potteskår af jord! 

Mon leret siger til den der formede det: 

>>Hvad gør du?<< 

eller dit værk: >>Han har ingen hænder<<?

v10 Ve den der siger til sin far: >>Hvad er det du avler?<< 

og til en kvinde: >>Hvad er det du føder?<<!

v11 Sådan siger JHVH, 

Israels Hellige og dets skaber: 

Spørg mig om de kommende ting; 

vil I give mig befaling om mine børn og om mine hænders gerning?{T: Det er omdiskuteret om sætningen skal opfattes som spørgsmål eller en konstatering.}

v12 Jeg lavede jorden 

og skabte menneske på den; 

jeg – mine hænder har spændt himlen ud, 

og jeg har befalet over hele dens hær.

v13 Jeg har vakt ham {T: Dvs. Kyros, vers 1} i retfærdighed, 

og jeg vil jævne alle hans veje; 

han skal bygge min by 

og løslade mit bortførte folk, 

ikke for en købspris og ikke for bestikkelse, 

siger Hærskarers HERRE.{N: Hærskarers}

==Folkeslagene skal omvende sig til JHVH==

v14 Sådan siger JHVH: 

Egyptens arbejde og Nubiens erhvervelse 

og sabæere, som er høje mennesker, 

til dig skal de komme, og dine skal de blive, 

de skal gå bagefter dig, i lænkerne skal de komme; 

for dig skal de bøje sig ned, til dig skal de bede: 

>>Kun hos dig er Gud, og der er ingen anden, 

ikke nogen Gud.<<

v15 Sandelig, du er en Gud der skjuler sig, 

Israels Gud er en frelser.

v16 De bliver til skamme og beskæmmes også, alle; 

sammen går de med skændsel, 

de der fremstiller afgudsbilleder.

v17 Israel bliver frelst ved JHVH, 

en evig frelse. 

I skal ikke blive til skamme, og I skal ikke beskæmmes,

i evigheders evighed.

v18 For sådan siger JHVH 

der skabte himlen, 

han er den Gud der formede jorden og frembragte den, 

han grundlagde den, 

skabte den ikke til tomhed, 

dannede den til at bebos: 

Jeg er JHVH, og der er ingen anden. 

v19 Det er ikke i det skjulte jeg har talt, 

på et sted i mørkets land; 

jeg har ikke sagt til Jakobs afkom: 

>>Søg mig forgæves!<< 

Jeg er JHVH 

der taler retfærd, 

der forkynder hvad der er ret.

***

v20 Saml jer og kom, 

kom nærmere sammen, 

I der er undsluppet fra folkeslagene!{T: Kan også oversættes: >>hedningerne<<.} 

De ved ingenting, de der bærer 

deres gudebilleder af træ, 

og som beder til en gud der ikke kan frelse.

v21 Fortæl og fremlæg, 

ja, læg råd op sammen: 

Hvem har forkyndt dette fra gammel tid, 

for længst fortalt det? 

Mon det ikke er mig, JHVH? 

Og der er ingen anden Gud ud over mig, 

en retfærdig Gud og frelser, 

der er ingen undtagen mig.

***

v22 Vend jer til mig og bliv frelst, 

alle jordens ender! 

For jeg er Gud, og der er ingen anden.

v23 Jeg har svoret ved mig selv, 

af min mund udgår sandhed, 

et ord der ikke vender tilbage: 

At for mig skal hvert knæ bøje sig, 

hver tunge skal sværge.

v24 >>Kun i JHVH,<< siger man om mig, 

>>er der retfærdighed og styrke; 

til ham skal de komme og blive til skamme,

 alle der vredes på ham.<<

v25 I JHVH skal de blive retfærdiggjort og rose sig,

hele Israels sæd.


