!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 18.11.2016>!!

===Esajas' Bog, kapitel 21===

==Esajas profeterer igen om Babylons ødelæggelse under mederne og perserne,1-5; han har et syn om det og vil have jøderne til at tænke over det, 6-10; han profeterer om straf over edomitterne, 11-12: og over arabere og kedarenere under assyrerne, 13-17.==



v1 Profeti imod Havørkenen {T: dvs. Babylon, v 9}. Ligesom hvirvelvinde farer frem i Syden, kommer det fra ørkenen, fra det forfærdelige land.
v2 Jeg har fået et strengt syn forkyndt: Røveren røver, og ødelæggeren ødelægger; drag op, Elam! Træng på, Madaj! Jeg har gjort, at hvert suk hører op.
v3 Derfor er mine hofter fulde af smerter, veer er der kommet over mig som veer over den fødende; jeg vrider mig, så jeg ikke kan høre, jeg er forfærdet, så jeg ikke kan se.
v4 Mit hjerte er forvildet, gru har forfærdet mig, tusmørket, der var min lyst, er blevet min rædsel.
v5 Man dækker bors, vagten holder vagt, man spiser, man drikker; - >>Gør jeg klar, fyrster, salv skjoldet!<<

v6 For JHVH sagde sådan til mig: >>Gå, sæt en vagtmand ud, lad ham melde, hvad han ser!
v7 Og ser han vogne, ryttere to og to, vogne trukket af æsler, vogne trukket af kameler, skal han være opmærksom, se nøje efter.<<
v8 Og han råbte som en løve: >>Herre, jeg står på vagt hele dagen, jeg står på min udkigspost hver nat.<<
v9 Og se, da kom der vogne med folk, ryttere to og to; og han svarede og sagde: >>Babylon er faldet, den er faldet, og man har kastet alle dens gudebilleder knust til jorden!<<
v10 Du, min tærskede {T: Dvs. det jødiske folk. Es 41,16; Jer 51,33}, og du, der har været lagt i min lade! Det, jeg hørte af JHVH Zebaoth, Israels Gud, meddelte jeg jer.

v11 Profeti imod Duma {T: Dvs. Edom. Jer 49,7}. Der er en, der råber fra Seir: >>Vægter, hvordan går natten? Vægter, hvordan går natten?<<
v12 Vægteren siger:  >>Der kommer morgen, men også nat; vil I spørge, så spørg! Kom igen en anden gang.<<

v13 Profeti imod Arabien. I skal blive natten over i skoven i Arabien, I rejsende flokke af dedanitter!
v14 De kommer den tørstige i møde med vand; indbyggerne i Themas land møder den flygtende med brød.
v15 For de flygtede for sværd, for det dragne sværd, for den spændte bue og for den hårde krig.
v16 For JHVH sagde sådan til mig: >>Endnu inden et år, som en daglejers år, skal det være forbi med al Kedars herlighed.
v17 Og tallet af buerne, de mægtige af Kedars børn får til overs, skal formindskes; for JHVH, Israels Gud, har sagt det.<<



