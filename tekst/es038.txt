!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 04.10.2023>!!
===Esajas' Bog, kapitel 38===

==Hizkijas sygdom og helbredelse==
v1 I de dage blev Hizkija dødssyg, og Esajas, Amos' søn, profeten, kom til ham og sagde til ham: >>Sådan siger JHVH: Bring orden i dit hus, for du skal dø og ikke leve.<<
v2 Hizkija vendte sit ansigt mod væggen, og han bad til JHVH
v3 og sagde: >>Ak, JHVH, Husk dog hvordan jeg har vandret for dit ansigt i sandhed og helhjertet og har gjort det der er godt i dine øjne.<< Og Hizkija græd højt.
v4 Da kom JHVHs ord til Esajas og lød: 
v5 >>Gå hen og sig til Hizkija: Sådan siger JHVH, din far Davids Gud: Jeg har hørt din bøn, jeg har set dine tårer; se, man vil lægge{E: Man går ofte ud fra, at der i stedet for *yôsif* skulle står: *hōsaftî*: >>jeg lægger …til << som i 2 Kong 20,6.} femten år til dine dage.
v6 Og jeg vil befri dig og denne by ud af Assyriens konges hånd, og jeg beskytter denne by.
v7 Og dette er tegnet til dig fra JHVH på at JHVH vil gøre denne gerning, som han meddeler:
v8 Se, jeg fører solurets skygge, der er gået nedad på Akaz' solur, ti streger tilbage ved hjælp af solen. << Og solen gik ti streger tilbage på soluret, som den var gået ned.
***
v9 Et skrift{E: Man går ofte ud fra at der i stedet for: *mixtāv* (>>skrift<<, andre oversætter: >>sang<<.) skulle stå: *mixtām*: >>Miktam<<.} af Hizkija, Judas konge, da han havde været syg og var kommet sig af sin sygdom:

v10 Jeg sagde: Midt {E: Andre vil oversætte: *dᵊmî* ved: >>rolige<<, altså: >>I mine rolige dage<<, der forstås som: >>lykkelige dage<<.} i mine dage skal jeg gå gennem dødsrigets porte; 

jeg bliver frataget resten af mine år.

v11 Jeg sagde: Jeg skal ikke se JHVH,{E: Her og i næste vers har den hebraiske tekst kortformen: *yāh*. Enkelte håndskrifter har den fulde form: *yᵊhwāʰ*: >>JHWH<<.} 

JHVH i de levendes land; 

jeg skal ikke mere se et menneske, 

blandt dem der bor i verden.{E: Andre oversætter: >>dødsriget<<. I stedet for *ḥādel* har en del manuskripter: *ḥeled*: >>verden<<.}

v12 Min bolig brydes ned og flyttes fra mig 

som en hyrdes telt; 

jeg har rullet mit liv sammen som en væver, 

man skærer mig af fra trådene; 

fra dag til nat vil du gøre ende på mig.

v13 Jeg holdt mig stille{E: Targum har læst: *šiwwaʕtî*: >>råbte om hjælp<<.} indtil morgen, 

som en løve{T: Ifølge accenterne hører >>som en løve<< til den foregående sætning, men ordene knyttes normalt til denne sætning.} knuser han så alle mine knogler;  

fra dag til nat gør du ende på mig.

v14 Som en svale, en trane,{T: Det er usikkert hvilke fugle der er tale om.} sådan peb jeg,

jeg kurrede som en due. 

Mine øjne løftedes mod det høje. 

Herre, jeg er i nød, 

Stil sikkerhed for mig!

***

v15 Hvad skal jeg sige? 

Han har sagt det til mig, og han har gjort det. 

jeg skal vandre stille alle mine år 

på grund af min sjæls bitterhed.

v16 Herre, ved disse ting{T: Nemlig ved Herrens ord og handlinger} lever man, 

og i alt ved dem er min ånds liv; 

gør mig stærk, og hold mig i live!

v17 Se, for at få fred havde jeg stor bitterhed; 

men du udfriede kærligt min sjæl fra ødelæggelsens grav; 

for om bag din ryg kastede du 

alle mine synder.

v18 For dødsriget takker dig ikke, 

døden lovpriser dig ikke; 

de der går ned i graven, håber ikke 

på din trofasthed.

v19 Den der lever, den der lever, han takker dig 

som jeg i dag. 

En far til sønner

skal fortælle om din trofasthed.

v20 JHVH er min frelse, 

vil vi spille på mine strengespil 

alle vores livs dage 

oppe i JHVHs hus.

***

v21 Så sagde Esajas at de skulle tage en figenkage og gnide den på hans byld, så ville han blive rask.
v22 Og Hizkija sagde: >>Hvad er tegnet på at jeg skal gå op til JHVHs hus?<<


