!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 04.10.2023>!!
===Esajas' Bog, kapitel 31===

==Herren vil forsvare Jerusalem når folket omvender sig==
v1 Ve dem der tager ned til Egypten efter hjælp!

De støtter sig til heste 

og de stoler på vogne fordi der er mange, 

og på ryttere fordi de er meget talrige, 

men de ser ikke hen til Israels Hellige 

og søger ikke HERREN!

v2 Men også han er vis 

og lader ulykken komme 

og tager ikke sine ord tilbage, 

men han rejser sig mod ondes hus 

og mod forbryderes hjælper.

v3 Nu er egypterne mennesker og ikke Gud, 

og deres heste er kød og ikke ånd; 

når HERREN udstrækker sin hånd, 

snubler den der hjælper, 

og den der bliver hjulpet, falder, 

så de alle sammen går til grunde.

***

v4 For HERREN sagde sådan til mig: 

>>Ligesom løven knurrer,

og også ungløven, over sit bytte;

selv om der tilkaldes 

mange hyrder imod den,

forskrækkes den ikke over deres råb 

og giver ikke efter for deres larm: 

Sådan stiger Hærskarers HERRE{N: Hærskarers} ned 

for at kæmpe på{T: Oversættes af andre her og i næste linje: >>mod<<.} Zions bjerg 

og på dens høj.

v5 Som flyvende fugle, 

sådan vil Hærskarers HERRE{N: Hærskarers} beskytte Jerusalem; 

han skal beskytte og redde, 

skåne og befri.

v6 Vend om til ham 

som Israels børn er faldet så dybt fra!

v7 For på den dag 

vil enhver forkaste sine afguder af sølv 

og sine afguder af guld, 

som jeres hænder lavede til synd for jer.

***

v8 Så skal Assyrien falde for et sværd, ikke en mands, 

et sværd der ikke er et menneskes, skal fortære det; 

og flygter det for sværdet, 

så skal dets unge mænd blive hoveriarbejdere.

v9 Dets klippe skal gå væk af frygt,{T: Kan også oversættes: >>dets klippe (Assyriens konge) skal han gå forbi af frygt<<.} 

og dets ledere skal skræmmes bort fra banneret.<<

lyder udsagnet fra HERREN, 

der har sin ild i Zion 

og sin ovn i Jerusalem.


