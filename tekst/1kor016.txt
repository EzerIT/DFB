!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 04.10.2023>!!
===Paulus' Første Brev til Korintherne, kapitel 16===


==Indsamling til Jerusalem==

v1 Vedrørende indsamlingen til de hellige skal I gøre ligesom jeg befalede menighederne i Galatien. v2 Den første dag i ugen skal enhver af jer lægge noget til side hjemme og samle hvad der lykkes for ham for at der ikke først skal ske indsamlinger når jeg kommer. v3 Men når jeg kommer, vil jeg sende dem I finder egnet, til Jerusalem med breve for at bringe jeres gave, v4 men hvis det er værd at jeg også rejser, vil de rejse sammen med mig.

==Rejseplaner==

v5 Jeg kommer til jer når jeg er rejst gennem Makedonien, for jeg rejser kun gennem Makedonien, v6 men hos jer vil jeg måske blive eller endog overvintre for at I kan hjælpe mig videre hvor jeg end rejser hen. v7 For nu vil jeg ikke se jer blot på gennemrejse, for jeg håber at blive hos jer en tid hvis Herren tillader det. v8 Men jeg bliver i Efesos indtil pinse, v9 for en stor dør står åben for mig til virksomt arbejde, og der er mange modstandere.

v10 Når Timotheus kommer, så se til at han kan være uden frygt hos jer, for han udfører Herrens gerning ligesom jeg. v11 Derfor skal ingen ringeagte ham. Hjælp ham videre i fred for at han kan komme til mig, for jeg venter ham sammen med brødrene. v12 Men vedrørende broderen Apollos har jeg indtrængende opfordret ham til at komme til jer sammen med brødrene, men det var slet ikke hans vilje at komme nu, men han vil komme når det er belejligt.

==Formaninger==

v13 Vær vågne, stå fast i troen, vær mandige, vær stærke. v14 Alt skal ske i kærlighed hos jer.

v15 Jeg formaner jer, brødre – I kender Stefanas’ hus, at det er førstegrøden i Akaja, og at de har stillet sig til tjeneste for de hellige – v16 at I skal underordne jer sådanne og enhver som arbejder med og slider. v17 Jeg glæder mig over at Stefanas, Fortunatus og Akaikos er kommet, for de har udfyldt savnet af jer, v18 for de har oplivet{T: Alternativ oversættelse: >>beroliget<<} min og jeres ånd. Anerkend derfor sådanne.

==Hilsner==

v19 Menighederne i provinsen Asien hilser jer. Akvila og Priskilla sammen med menigheden i deres hjem hilser jer meget. v20 Alle brødrene hilser jer. Hils hinanden med et helligt kys. v21 Hilsen med min, Paulus’, hånd. v22 Hvis nogen ikke elsker Herren, skal han være forbandet. Marana ta.{T: Marana ta betyder: >>Vor Herre, kom<<.} v23 Herren Jesu nåde være med jer. v24 Min kærlighed er med jer alle i Kristus Jesus.
