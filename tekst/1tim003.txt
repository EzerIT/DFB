!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 23.10.2023>!!

===Paulus' Første Brev til Timotheus, kapitel 3===


==Om tilsynsmænd==

v1 Troværdigt er dette ord. v2 Hvis nogen stræber efter at være tilsynsmand, har han lyst til en god gerning. v3 En tilsynsmand skal være uangribelig, én kvindes mand, velovervejet, behersket, respektabel, gæstfri og god til at undervise, v3 ikke drikfældig, ikke voldsom, men mild, ikke stridbar, ikke pengegrisk, v4 en som leder sin egen familie godt, har lydige børn{T: Ordret: >>har børn i underordning<<.} med al respekt, v5 (hvis nogen ikke forstår at lede sin egen familie, hvorledes vil han da kunne tage sig af Guds menighed?), v6 ikke nyomvendt for at han ikke skal blive opblæst og falde ind under dommen over Djævelen. v7 Men han skal også have et godt vidnesbyrd fra dem udenfor for at han ikke skal falde i dårligt omdømme og Djævelens fælde.

==Om menighedstjenere==

v8 Menighedstjenere skal ligeledes være respektable, pålidelige, ikke være forfaldne til megen vin, ikke griske, v9 og de skal bevare troens hemmelighed i en ren samvittighed. v10 Disse skal også først prøves, derefter kan de tjene, hvis de er uangribelige. v11 Kvinderne skal ligeledes være respektable, ikke bagtalende, ikke berusede, tro i alt. v12 En menighedstjener skal være én kvindes mand, lede sine børn og sin egen familie godt. v13 For de som har tjent godt, opnår godt omdømme og stor frimodighed i troen på Kristus Jesus.

==Om Gudsfrygt==   
  
v14 Dette skriver jeg til dig fordi jeg håber at komme til dig snart, v15 men hvis det trækker ud, skal du vide hvordan man skal færdes i Guds hus, som er den levende Guds menighed, sandhedens søjle og fundament. v16 Gudsfrygtens hemmelighed er uimodsigelig stor: 

Han blev åbenbaret som menneske,{T: Ordret: >>i kød<<.}

erklæret retfærdig i Ånden,

set af engle,

han blev forkyndt blandt folkene,

troet i verden, 

optaget i herlighed. 


