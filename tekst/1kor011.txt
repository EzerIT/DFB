!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 04.10.2023>!!
===Paulus' Første Brev til Korintherne, kapitel 11===


==Kvinders hoveddække==

v2{T: Vers 1 står efter 10,33 da det naturligt hører til der.} Jeg roser jer fordi I husker mig i alt og holder fast i de overleveringer jeg har overleveret jer. v3 Men jeg vil at I skal vide at Kristus er enhver mands hoved, men manden er kvindens hoved, og Gud er Kristi hoved. v4 Enhver mand som beder eller profeterer med noget på hovedet,{T: Der er enten tænkt på en kappe over hovedet eller langt hår.} bringer skam over sit hoved. v5 Enhver kvinde som beder eller profeterer med utildækket{T: Der er enten tænkt på uden en kappe over hovedet eller uden langt hår.} hoved, bringer skam over sit hoved, for det er helt det samme som at hun har ladet håret barbere af. v6 For når en kvinde ikke tildækker sig, skal hun barbere håret af, men når det er en skam for en kvinde at lade håret barbere af eller skære af, skal hun tildække sit hoved.

v7 For en mand skylder ikke at tildække sit hoved fordi han er Guds billede og ære, men kvinden er mandens ære. v8 For manden er ikke af kvinden, men kvinden er af manden, v9 for manden blev heller ikke skabt for kvindens skyld, men kvinden for mandens skyld. v10 Derfor skylder kvinden at have et tegn på autoritet på hovedet på grund af englene. v11 Dog i Herren er kvinden ikke uden manden eller manden uden kvinden, v12 for ligesom kvinden er af manden, således er også manden ved kvinden, men alt er af Gud.

v13 Døm selv: Er det rigtigt at en kvinde beder til Gud med utildækket hoved? v14 Eller lærer ikke naturen selv at det er en vanære for en mand hvis han har langt hår, men at det er en ære for en kvinde hvis hun har langt hår? v15 For det lange hår er givet hende i stedet for et slør. v16 Men hvis nogen gerne vil være stridslysten, så har vi eller Guds menigheder ikke en sådan skik.

==Om nadverfejring==

v17 Men jeg roser jer ikke når jeg befaler det følgende, for I kommer ikke sammen til gavn, men til skade. v18 For det første hører jeg at der er splittelser iblandt jer når I kommer sammen i menigheden, og det tror jeg delvist. v19 Ja, der skal være splittelser blandt jer for at de ægte troende kan blive synlige blandt jer. v20 Når I altså kommer sammen, er det ikke for at spise Herrens måltid, v21 for enhver spiser sit eget måltid,{T: Alternativ oversættelse: >>for enhver indtager forud sit eget måltid<<.} og den ene sulter, mens den anden bliver beruset. v22 Har I ikke hjem hvor I kan spise og drikke? Eller ringeagter I Guds menighed og bringer skam over dem som ikke har noget? Hvad skal jeg sige til jer? Skal jeg rose jer? I denne sag roser jeg jer ikke.

v23 For jeg modtog fra Herren, hvad jeg også har overleveret jer, at Herren Jesus i den nat han blev forrådt, tog et brød v24, takkede og brød det og sagde: >>Dette er min krop, som gives for jer, gør dette til erindring om mig.<< v25 Ligeledes tog han også bægeret efter måltidet og sagde: >>Dette bæger er den nye pagt ved mit blod; gør dette, så ofte I drikker det, til erindring om mig. v25 For så ofte I spiser dette brød og drikker dette bæger, forkynder I Herrens død, indtil han kommer.<<

v27 Derfor, den som spiser Herrens brød eller drikker Herrens bæger uværdigt, er skyldig over for Herrens krop og blod. v28 Men ethvert menneske skal prøve sig selv, og så skal han spise af brødet og drikke af bægeret, v29 For den der spiser og drikker uden at bedømme kroppen rigtigt{T: Personen betragter ikke brødet som Kristi krop, men som almindeligt brød.} spiser og drikker sig selv en dom til. v30 Derfor er der mange syge og svage og hensovede blandt jer. v31 Men hvis vi bedømmer os selv, vil vi ikke blive dømt, v32 men når vi bedømmes af Herren, opdrages vi for at vi ikke skal blive fordømt sammen med verden.

v33 Derfor, mine brødre, når I kommer sammen for at spise, så indbyd{T: Alternativ oversættelse: >>så vent på<<.} hinanden til at spise med. v34 Hvis nogen er sulten, skal han spise hjemme for at I ikke skal komme sammen til dom. Det resterende vil jeg ordne når jeg kommer.


