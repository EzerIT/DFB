!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard>!!
!!<Dato for denne version: 17.06.2016>!!

===Salme 1===

==David beskriver de gudfrygtiges forhold og lyksalighed==

v1 Salig det menneske som ikke vandrer efter ugudeliges råd

og ikke går ind på synderes vej eller sidder i spotteres forsamling,
 
v2 men som tværtimod har behag i JHVHs lov,

og som grunder på hans lov dag og nat.

v3 Han skal være som et træ

der er plantet ved vandløb;

det bærer sin frugt til rette tid,

og dets blade visner ikke;

alt hvad han gør, skal han lykkes med.

==Derpå beskrives de ugudeliges undergang==

v4 Sådan er de ugudelige ikke;

de ligner derimod avner,

som vinden blæser bort.

v5 Derfor vil de ugudelige ikke bestå i dommen;

ej heller syndere i de retfærdiges menighed.


==Mennesket må vælge mellem to veje==

v6 For JHVH anerkender de retfærdiges vej;

men de ugudeliges vej skal forgå.
