!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 04.10.2023>!!
===Paulus' Første Brev til Korintherne, kapitel 2===


==Kristus som korsfæstet==

v1 Da jeg kom til jer, brødre, kom jeg ikke og forkyndte Guds hemmelighed for jer med fremragende tale eller visdom. v2 For jeg havde besluttet ikke at vide af noget andet blandt jer end Jesus Kristus og ham som korsfæstet. v3 Og jeg færdedes hos jer i svaghed og i frygt og med megen bæven, v4 og min tale og min forkyndelse var ikke med visdoms overbevisende ord, men med Ånds og krafts bevis v5 for at jeres tro ikke skal hvile på menneskers visdom, men på Guds kraft.

==Guds visdom==

v6 Dog visdom taler vi blandt de fuldkomne, men ikke en visdom fra denne verden eller fra denne verdens herskere, som tilintetgøres, v7 men vi taler Guds hemmelige og skjulte visdom{T: Ordret: >>visdom i hemmelighed, som var blevet skjult<<} som Gud før denne verdens tid har forudbestemt til herlighed for os, v8 men som ingen af denne verdens herskere har kendt, for havde de kendt den, ville de ikke have korsfæstet herlighedens Herre. v9 Men som der står skrevet:

	Det som et øje ikke har set, og et øre ikke har hørt,

	og som ikke er opstået i et menneskes hjerte,

	det har Gud forberedt til dem som elsker ham.

v10 Men Gud har ved Ånden åbenbaret det for os, for Ånden undersøger alt, endog Guds dybder. v11 For hvilket menneske ved hvad der er i mennesket, uden menneskets ånd som er i det? Således har heller ingen erkendt hvad der er i Gud, uden Guds Ånd, v12 men vi har modtaget Ånden fra Gud og ikke verdens ånd for at vi kan vide hvad Gud har skænket os af nåde, v13 som vi også taler om ikke med ord lærte af menneskelig visdom, men med ord lærte af Ånden, idet vi tolker det åndelige for åndelige. v14 Men et sjæleligt menneske tager ikke imod det der kommer fra Guds Ånd, for det er ham en tåbelighed, og han kan ikke forstå det, for det skal bedømmes åndeligt. v15 Men den åndelige bedømmer alt, men selv bedømmes han af ingen. v16 For hvem har kendt Herrens tanker så han kan undervise ham? Men vi har Kristi tanker.


