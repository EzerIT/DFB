!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 20.12.2023>!!
===Paulus' brev til romerne, kapitel 1=== 


==Forord==

v1 Paulus, Jesu Kristi tjener, kaldet til at være apostel og udskilt til at forkynde Guds evangelium v2 som Gud forud har forkyndt ved sine profeter i hellige skrifter, v3 evangeliet om hans søn, som blev født af Davids slægt som menneske,{T: Ordret: >>ifølge kødet<<.} v4 som blev indsat som Guds søn i kraft ifølge helligheds ånd da han opstod fra de døde,{T: Ordret: >>fra opstandelsen fra de døde<<.} Jesus Kristus vores Herre, v5 – ved ham har vi modtaget nåde og aposteltjeneste til at virke troens lydighed{T: Ordret: >>til troens lydighed<<.} blandt alle hedningerne for hans navns skyld, v6 blandt dem er også I kaldede til at tilhøre Jesus Kristus – v7 hilser alle dem som er i Rom, elskede af Gud, kaldet til at være hellige: Nåde og fred være med jer fra Gud vores Fader og Herren Jesus Kristus!

==Indledning==

v8 Først og fremmest takker jeg min Gud ved Jesus Kristus for jer alle fordi jeres tro forkyndes i hele verden. v9 For Gud, som jeg tjener ved min ånd ved forkyndelsen af evangeliet om hans søn, er mit vidne at jeg uden ophør nævner jer, v10 og altid i mine bønner beder om at det måske endelig engang må lykkes mig ved Guds vilje at komme til jer. v11 For jeg længes efter at se jer for at jeg kan meddele jer en åndelig nådegave så I kan blive styrkede, v12 det vil sige, så vi sammen hos jer kan blive opmuntrede ved hinandens tro, jeres og min. v13 Men jeg vil ikke, brødre, at I skal være uvidende om at jeg ofte har sat mig for at komme til jer, men jeg er blevet hindret i at komme indtil nu, for at jeg kan få nogen frugt også blandt jer, ligesom jeg også har blandt de øvrige hedninger. v14 Jeg er forpligtet over for både grækere og barbarer, vise og uforstandige, v15 derfor er det mit forsæt også at forkynde evangeliet for jer i Rom. 

==Brevets tema==

v16 For jeg skammer mig ikke over evangeliet, for det er Guds kraft til frelse for enhver som tror, først for jøde først og derefter for græker. 17 For i det åbenbares retfærdighed fra Gud på grund af tro og til tro ligesom der står skrevet: >>Den retfærdige vil leve af tro.<<   

==Åbenbaringen Guds vrede==

v18 For Guds vrede åbenbares fra himlen over al ugudelighed og uretfærdighed hos mennesker som undertrykker sandheden med uretfærdighed, v19 for det man kan vide om Gud, er åbent blandt dem, for Gud har åbenbaret det for dem. v20 For Guds usynlige væsen, som erkendes ved hans gerninger, ses fra verdens skabelse af, både hans evige kraft og guddommelighed, så de er uden undskyldning. v21 For skønt de kendte Gud, ærede eller takkede de ham ikke som Gud, men de blev tomme i deres tanker, og deres uforstandige hjerte blev formørket. v22 Skønt de mente at være vise, blev de tåber, v23 og de udskiftede den uforgængelige Guds herlighed med et billedes lighed med et forgængeligt menneske, fugle, firbenede dyr og krybdyr. v24 Derfor prisgav Gud dem i deres hjerters begær til urenhed så de vanærede deres kroppe indbyrdes. v25 De udskiftede Guds sandhed med løgnen og dyrkede og tjente skabningen i stedet for Skaberen, han som er priset til evighed, amen. v26 Derfor prisgav Gud dem til vanærende lidenskaber, for deres kvinder udskiftede det naturlige seksuelle samkvem med det unaturlige, v27 og på samme måde forlod også mændene det naturlige seksuelle samkvem med kvinden og blev optændt i deres begær efter hinanden, så mænd øvede skamløshed med mænd og modtog i dem selv den nødvendige løn for deres vildfarelse. v28 Og fordi de ikke anså det for værd at have Gud i erkendelsen, prisgav Gud dem til uværdige tanker så de gjorde det usømmelige. v29 De var blevet opfyldt af al uretfærdighed, ondskab, begærlighed, slethed; fulde af misundelse, mord, stridslyst, bedrag, ondsindethed, hemmelige bagtalere, v30 åbenlyse bagtalere, gudshadere, voldsmænd, arrogante, pralere, opfindere af ondt, ulydige mod forældre; v31 uforstandige, troløse, kærlighedsløse, ubarmhjertige. v32 Skønt de kender Guds retsordning, at de der praktiserer disse ting, er skyldige til døden, udfører de ikke alene disse ting, men bifalder også dem der praktiserer dem.


