!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Literært tjek: Trine Tøndering>!!
!!<Dato for denne version: 21.04.2017>!!

===Salme 137===

==Nøden i eksilet==
v1 Ved Babylons floder,{T: Grundtekstens ord betegner ikke blot egentlige floder, men også bifloder og kanaler.} dér sad vi, og vi græd

når vi mindedes Zion.

v2 I poplerne i landet{T: Ordret: >>i dets midte<<.}

hængte vi vore citere.

v3 For dér krævede

vore fangevogtere{T: Ordret: >>de som holdt os fangne<<.} at vi skulle synge,

og vore plageånder{E: Grundtekstens: *tôlol* (>>plageånd<<) findes kun dette ene sted i GT, og fortolkere har flere rettelsesforslag, men betydningen synes sikker nok i sammenhængen.} at vi skulde være glade:{T: Ordret blot: >>(krævede) glæde<<.}

>>Syng for os

af Zions sange!<<{E: *šîr* (>>sange<<) er egentlig singularis, men må opfattes kollektivt som: >>sange<<.}

v4 Hvordan skulle vi synge JHVHs sang

på fremmed jord?

==Kærlighedserklæring til Jerusalem==
v5 Hvis jeg glemmer dig, Jerusalem,

gid min højre så må svigte;{E: Ordret: >>må glemme<<. Formuleringen er omdiskuteret. Den kan eventuelt også oversættes: >>gid du (Gud) så må glemme min højre<<. Oftest retter man nu verbet *tiškaḥ* (>>må glemme<<) til: *tikḥaš* eller: *tᵊkaḥēš*: >>gid … må skrumpe ind/lammes<<.}

v6 gid min tunge må klæbe til min gane

hvis jeg ikke husker dig,

hvis jeg ikke ophøjer Jerusalem

over min højeste glæde.{T: Ordret: >>over min glædes hoved/tinde<<.}

==Straf over Edom og Babylon==
v7 JHVHv, husk Edoms sønner

for Jerusalems dag,

da de sagde:

>>Riv ned, riv ned til dens grund.<<{T: Ordret: >>til grunden i den<<.}

v8 Babylons datter, som skal ødelægges!{E: Kan også oversættes: >>du ødelagte<<. I sammenhængen venter man en beskrivelse af Babylons synd, hvorfor de fleste fortolkere og oversættere – med støtte i en enkelt gammel oversættelse – retter vokaliseringen: *haššᵊdûdāʰ* (>>som skal ødelægges/er ødelagt<<) til: *haššādôdāʰ*: >>ødelæggersken/du ødelæggerske<<.}

Lykkelig den som gengælder dig

din gerning som du gjorde mod os.

v9 Lykkelig den som griber og knuser

dine børn mod klippen.


