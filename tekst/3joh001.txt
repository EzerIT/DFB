!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 10.10.2024>!!

===Johannes' Tredje Brev, kapitel 1===


==Forord==

v1 Den ældste hilser den elskede Gajus, som jeg i sandhed elsker. v2 Elskede, jeg ønsker at du må have fremgang i alt og være rask, ligesom som din sjæl udfolder sig. v3 For jeg blev meget glad da brødrene kom og vidnede om din sandhed, hvordan du lever i sandhed. v4 Jeg har ingen større glæde end dette at jeg hører at mine børn lever i sandhed.

==Gajus’ gæstfrihed==

v5 Elskede, du gør trofast det som du gør for brødrene, og det for fremmede. v6 De har vidnet om din kærlighed over for menigheden, og du vil gøre godt ved at hjælpe dem videre Gud værdigt. v7 For de er rejst ud for navnets skyld og tager ikke imod noget fra hedningerne. v8 Derfor er vi forpligtet på at tage os af sådan nogle som dem for at vi kan blive medarbejdere for sandheden. 

==Om Diotrefes==

v9 Jeg har skrevet nogle få ord til menigheden, men Diotrefes, som elsker at være den første blandt dem, anerkender os ikke. v10 Derfor vil jeg, når jeg kommer til jer, bringe hans gerninger, som han begår, i erindring, idet han sværter os til med onde ord, og han er ikke tilfreds med det, så han modtager ikke selv brødrene, og dem som vil modtage dem, forsøger han at hindre og forsøger at uddrive dem af menigheden. 

==Om Demetros==

v11 Elskede, efterlign ikke det onde, men det gode. Den som gør godt, er af Gud; den som gør ondt, har ikke set Gud. v12 Demetrios har fået et godt vidnesbyrd af alle og af sandheden selv, og vi giver ham også et godt vidnesbyrd, og du ved at vores vidnesbyrd er sandt. 

==Hilsen==

v13 Jeg har meget at skrive til dig, men jeg vil ikke skrive til dig med blæk og pen. v14 Men jeg håber snart at se dig, og vi vil tale ansigt til ansigt. v15 Fred være med dig. Vennerne hilser dig. Hils hver enkelt af vennerne.    

