!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 15.12.2025>!!

===Johannesevangeliet, kapitel 9===


==Den blindfødte==

v1 Da han gik forbi, så han en mand der var blind fra fødslen af. v2 Hans disciple spurgte ham: >>Rabbi, har han eller hans forældre syndet{T: Der er indsat >>har syndet<<.} så han er blevet født blind?<< v3 Jesus svarede: >>Hverken han eller hans forældre har syndet, men det er sket{T: Der er indsat >>det er sket<<.} for at Guds gerninger skal åbenbares på ham. v4 Det er nødvendigt at vi udfører hans gerninger, som har sendt mig, så længe det er dag. Natten kommer, da ingen kan udføre dem. v5 Når jeg er i verden, er jeg verdens lys.<< v6 Da han havde sagt dette, spyttede han på jorden og lavede mudder med spyttet, og han smurte mudderet på hans øjne v7 og sagde til ham: >>Gå og vask dig i Siloams dam.{T: Siloam betyder >>udsendt<<.} Så gik han bort, vaskede sig og kunne se da han kom tilbage.<<

v8 Da sagde naboerne og de som var vant til at se ham som tigger: >>Er det ikke ham som plejede at sidde og tigge?<< v9 Nogle sagde: >>Det er ham.<< Andre sagde: >>Nej, men det ligner ham.<< Selv sagde han: >>Det er mig.<< v10 De sagde da til ham: >>Hvordan blev dine øjne da åbnet?<< v11 Han svarede: >>Den mand som kaldes Jesus, lavede mudder og smurte det på mine øjne, og han sagde til mig: Gå til Siloam og vask dig. Så gik jeg bort, og da jeg havde vasket mig, kunne jeg se.<< v12 De sagde til ham: >>Hvor er han?<< Han siger: >>Jeg ved det ikke.<<

v13 De fører ham som tidligere var blind, til farisæerne. v14 Men det var sabbat den dag Jesus lavede mudder og åbnede hans øjne. v15 Så spurgte også farisæerne ham igen hvordan han havde fået synet igen. Men han sagde til dem: >>Han lagde mudder på mine øjne, jeg vaskede dem, og jeg ser.<< v16 Da sagde nogle af farisæerne: >>Denne mand er ikke fra Gud, for han holder ikke sabbatten.<< Men andre sagde: >>Hvordan kan en syndig mand udføre sådanne tegn?<< Og der var splittelse blandt dem. v17 De siger da igen til den blinde: >>Hvad siger du om ham, siden han åbnede dine øjne?<< Han sagde: >>Han er en profet.<<

v18 Da troede jøderne ikke om ham at han havde været blind og havde fået synet igen, før de tilkaldte forældrene til ham, som havde fået synet igen, v19 og de spurgte dem: >>Er det jeres søn, som I siger blev født blind? Hvordan kan han se nu?<< v20 Hans forældre svarede så: >>Vi ved at det er vores søn, og at han blev født blind. v21 Hvordan han nu ser, ved vi ikke, eller hvem der har åbnet hans øjne, ved vi ikke. Spørg ham, han er gammel nok. Han kan tale for sig selv.<< v22 Dette sagde hans forældre fordi de frygtede jøderne, for jøderne havde allerede besluttet at hvis nogen bekendte at han{T: Jesus.} var Kristus, skulle han udelukkes af synagogen. v23 Derfor sagde hans forældre: >>Han er voksen, spørg ham.<<

v24 Så tilkaldte de for anden gang manden som havde været blind og sagde til ham: >>Giv Gud æren. Vi ved at denne mand er en synder.<< v25 Han svarede da: >>Jeg ved ikke om han er en synder. Én ting ved jeg, at jeg, som var blind, nu ser.<< v26 De sagde da til ham: >>Hvad gjorde han ved dig? Hvordan åbnede han dine øjne?<< v27 Han svarede dem: >>Jeg har allerede sagt jer det, og I hørte ikke efter. Hvorfor vil I høre det igen? Vil I også være hans disciple?<< v28 De skældte ham ud og sagde: >>Du er hans discipel, men vi er Moses’ disciple. v29 Vi ved at Gud har talt til Moses, men vi ved ikke hvor denne mand er fra.<< v30 Manden svarede dem: >>Ja, det underfulde i dette er at I ikke ved hvor han er fra, og han har åbnet mine øjne. v31 Vi ved at Gud ikke hører syndere, men hvis nogen er gudfrygtig og gør hans vilje, hører han ham. v32 Man har aldrig hørt at nogen har åbnet øjnene på en som er født blind. v33 Hvis denne ikke var fra Gud, kunne han intet gøre.<< v34 De svarede ham: >>Du er helt blevet født i synd, og du underviser os?<< Og de jog ham ud.

v35 Jesus hørte at de havde jaget ham ud, og da han fandt ham, sagde han: >>Tror du på Menneskesønnen?<< v36 Han svarede: >>Hvem er han, Herre, så at jeg kan tro på ham?<< v37 Jesus sagde til ham: >>Du har set ham, og det er ham som taler med dig.<< v38 Han sagde: >>Jeg tror, Herre,<< og han tilbad ham.

v39 Jesus sagde: >>Til dom er jeg kommet til denne verden for at de som ikke ser, skal se, og de som ser, skal blive blinde.<< v40 Nogle af farisæerne, som var hos ham, hørte det, og de sagde til ham: >>Er vi også blinde?<< v41 Jesus sagde til dem: >>Hvis I var blinde, ville I ikke have synd, men nu siger I: >Vi ser< – og jeres synd forbliver over jer.

