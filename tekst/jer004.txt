!!<Oversættelse: Lydia Nørrelykke Gad>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 09.09.2024>!!

===Jeremias’ bog, kapitel 4===


==Israels omvendelse vil føre til velsignelse for folkeslagene==


//1 v1 >>Hvis du vender om,{T: Eller >>vender tilbage<<.}
//6 Israel

//5 – det er HERRENS udsagn -

//4 til mig, skal du vende om,

//3 og hvis du fjerner dine afskyeligheder fra mit ansigt

//4 og ikke strejfer omkring,{T: Til andre guder er underforstået. Nogle oversætter: >>så du ikke strejfer omkring<<.}

//2 v2 og du sværger:{T: Eller >>da kan du sværge<<.}
//5 >Så sandt HERREN lever!<

//4 - i sandhed, i ret og i retfærdighed -{H: 2 Mos 20,7; 5 Mos 5,11.}

//3 da vil folkeslagene velsigne sig{E: *hitbārᵊxû* >>velsigne sig<<, >>velsigne hinanden<< er verbalformen hitpael. Samme verbalform er anvendt i 1 Mos 22,18 og 26,4. I løftet første gang til Abraham i 1 Mos 12,3 er verbalformen den passive nifal >>velsignes<< anvendt.} i ham,{H: 1 Mos 18,18.}

//4 og i ham vil de rose sig.<<{T: Eller >>være stolt af ham<<.}


==HERREN kalder Juda og Jerusalem til hjertets omvendelse==


//0 v3 For sådan siger HERREN til Judas mænd og til Jerusalem:

//3 >>Pløj ny jord

//4 og så ikke blandt tornebuske!{T: Figurativt i forhold til moral og gudsforhold.}

//3 v4 Lad jer omskære for HERREN

//5 og fjern jeres hjertes forhud,

//6 Judas mænd og Jerusalems indbyggere,

//4 for at ikke min vrede skal bryde ud som ild{H: Jer 21,12; 23,19; 30,23.}

//6 og brænde{T: Eller >>fortære<<.}
//7 så ingen kan slukke den,

//5 på grund af jeres onde handlinger! 


==Ulykke vil komme fra nord==


//3 v5 Fortæl det i Juda

//5 og gør det kendt i Jerusalem, 

//4 sig:{T: Det er vanskeligt at afgøre om det er HERREN eller Jeremias der taler i vers 5.}

//5 Stød i hornet{T: >>Vædderhorn<<.} i landet,

//3 råb det ud
//3 af fuld hals
//4 og sig:

//5 >Saml jer
//6 og lad os gå{T: Ordret: >>lad os komme<<.} 

til de befæstede byer!<

//3 v6 Rejs et banner:{E: *nēs*, samme konsonanter som i *nusu* >>flygt<<.} Til Zion!

//3 Bring jer i sikkerhed,
//5 bliv ikke stående!

//4 For jeg{T: HERREN:} bringer ulykke fra nord

og et mægtigt sammenbrud!

//2 v7 En løve{H: Sl 10,9; Jer 25,38; 49,19; 50,44.} stiger op{E: Eller >>skal stige op<<. Verberne i vers 7 opfattes som profetisk perfektum og oversættes derfor med præsens eller futurum. Det er sikkert det vil ske, for Gud har talt. Nogle oversætter som ren perfektum >>er kommet op<<.} fra sit buskads,{T: Eller >>sit skjul<<.} 

//8 og folkeslagenes ødelægger skal drage ud,

//7 han skal gå frem fra sit sted

//9 for at gøre dit land til rædsel,

//8 dine byer vil blive lagt i ruiner{T: Eller >>lagt øde<<.} så ingen bor der.<<

//6 v8 Derfor{T: Ordret: >>på dette<<.} skal I binde sækkelærred om lænderne,

//8 I skal klage
//9 og jamre,

//7 for HERRENS heftige vrede 

har ikke vendt sig fra os.


==HERREN og Jeremias i dialog==


//5 v9 >>Og det vil ske på den dag
//7 – det er HERRENS udsagn -

//6 at kongen 

og lederne vil miste modet,{T: Ordret: >>hjerterne vil gå til grunde<<.}

//7 og præsterne vil blive forfærdet

//8 og profeterne vil blive stumme af rædsel.<<

//4 v10 Da sagde jeg:
//6 >>Ak, 
//8 Herre HERRE,
//7 sandelig, du har fuldstændig svigtet{T: Eller >>bedraget<<.} dette folk og Jerusalem{H: Rom 9,20-21; Es 45,9; 29,16.}
//8 ved at sige:
//9 >I skal have fred!<{H: Jer 6,14; Jer 14,13-15.}
//10 Og nu er sværdet nået helt til sjælen.<<
//5 v11 Til den tid vil der blive sagt til dette folk og til Jerusalem:

//6{T: HERREN taler.} >>En glohed vind kommer fra de nøgne høje i ørkenen{T: Et udtryk for dom og ødelæggelse.}

ned mod{T: Ordret: >>vej<<.} mit folks datter,{T: Kan oversættes >>min datter – mit folk<<, >>mit kære folk<<. Men da >>Israels sønner<< = >>Israel<<, må det medføre >>mit folks datter<< = >>mit folk<<. Dette og lignende poetiske udtryk møder vi gentagne gange i Jeremias’ bog.}{H: Jer 8,19.22; 9,1; 14,17; Klag 2,11; 3,48; 4,3.6.10; 5 Mos 32,19-20; Jer 31,9; 2 Kor 6,18.}

//8 ikke
//10 for at skille fra

//9 og ikke
//10 for at rense. 

//7 v12 En vind stærkere end denne vil komme på min befaling.{T: Ordret: >>for mig<<.}

//8 Og nu er det mig, jeg afsiger domme over dem.<<

//3 v13 Se, som skyerne stiger han op,

//6 og som stormvinden{T: Eller >>hvirvelvind<<.} hans stridsvogne,{H: Joel 2,2, Ez. 38,16; Es 5,28; Es 66,15; Hag 1,8.}

//5 hurtigere end ørnene er hans heste.

//4 >>Ve os!
//5 For vi er knust<<.

//1 v14 >>Vask dit hjerte rent for ondskab,
//6 Jerusalem,

//5 for at du skal blive frelst!

//4 Hvor længe skal dine syndige tanker

bo i dit indre?

//3 v15 For en røst forkynder fra Dan,

//6 og en kundgør ulykke fra Efraims bjerge.

//5 v16 Gør det kendt for folkeslagene,

//6 se, kundgør mod{E: *ʕal* oversættes >>mod<< ligesom i de følgende verslinjer i vers 16-17.} Jerusalem:

//7 Belejrere{E: *nōṣᵊrîm* >>vogtere<<, nogle ændrer til *ṣᵊrîm* der betyder >>fjender<<.} kommer fra et fjernt land,

//8 og de råber mod Judas byer.{H: Es 1,8.}

//4 v17 Som mænd der vogter en mark,

er de imod hende fra alle sider,

//5 for det var mod mig hun{T: Juda.} gjorde oprør{H: Jer 1,13-15.}

//6 – det er HERRENS udsagn.

//2 v18 Dine veje og dine handlinger

har bragt disse ting over dig, 

//4 denne din ulykke{T: Ordret: >>ondskab<<. Ordet har her den udvidede betydning: >>konsekvensen af ondskab<<.}
//3 er virkelig bitter;

//4 det har rørt dit hjerte dybt.<<


==Jeremias klager og er knust over at landet ødelægges==


//0 v19 Mine indvolde, mine indvolde!{T: Udtryk for Jeremias' fortvivlelse.}
//4 jeg vrider mig som i veer!{T: Ordret: >>jeg vrider mig<<. Gennem hele Jeremias’ bog møder vi Jeremias’ talrige klager og bekendelser, hvortil HERRENS klage føjes til.}{H: Jer 5,3-5; 8,18-23; 11,18-23; 12,1-6; 15,10-11.15-21; 17,14-18; 18,18-23; 20,7-13.14-18.}

//3 Mit hjertes vægge!{T: Ordret: >>tråde<<.}

//4 Mit hjerte slår heftigt i mig,

//5 jeg kan ikke tie,{H: Jer 1,9-10.}

//2 for jeg har hørt{T: Eller >>jeg hører<<. Nogle oversætter >>du har hørt min sjæl<<.} lyden fra hornet, 
//6 åh min sjæl,

//5 og krigsråb.

//4 v20 Ødelæggelse på ødelæggelse råbes der,

//6 for hele landet er ødelagt.{T: Eller >>lagt i ruiner<<.}

//5 Pludselig ødelagdes mine telte,

//6 på et øjeblik mine teltduge. 

//3 v21 Hvor længe skal jeg se banneret

//4 og høre lyden fra hornet?{H: Jer 20,9.}


==HERREN taler til sit tåbelige folk==


//1 v22 >>For mit folk er tåbelige,

//3 mig kender de ikke.

//2 Tåbelige børn{T: Ordret: >>sønner<<.} er de,

//4 og uden indsigt er de,

//3 vise er de
//5 i at handle ondt,

//4 men
//6 at handle ret 
//5 forstår de ikke.<<


==Jeremias ser som i et syn landet som en ørken==


//0 v23 Jeg så jorden{T: Eller >>landet<<.}

//2 - se, den var gold og øde,{H: 1 Mos 1,2.}

//1 og{T: >>jeg så<< er underforstået fra første linje i verset.} op mod himlene,

//2 og der var ingen lys mere.

//0 v24 Jeg så bjergene

//1 – se, de skælvede,

//2 og alle højene 

de rystede. 

//0 v25 Jeg så
//1 – se, der var ingen mennesker mere,

//2 og alle himlens fugle var flygtet.

//0 v26 Jeg så
//3 – se, 

det frugtbare land var ørken,

//4 og alle dets byer var revet ned

foran{E: *mippᵊnê* kan både betyde >>foran<< og >>på grund af<<.} HERREN,

foran hans heftige vrede.{T: Vers 23-26 er et billede på det modsatte af skabelsen i 1 Mos 1.}{H: Joel 2,1-11; Amos 8,9-10; Nah 1,2-8; Zef. 1,2-3.}


==HERREN vil gøre ende på landet, men ikke helt==


//2 v27 For sådan siger{T: Eller >>har HERREN sagt<<.} HERREN:

//3 >>Hele landet skal lægges i ruiner,{T: >>blive ørken<<.}

//5 men jeg vil ikke gøre ende på det.

//4 v28 Derfor{T: Ordret: >>over dette<<.} skal landet sørge,

//6 himlen ovenfor formørkes,{H: Jer 2,12; Mika 6,2; Hos 4,3.} 

//5 fordi jeg har talt,
//7 jeg har bestemt det,

//6 og jeg vil ikke fortryde,{E: *niḥamtî* kan betyde >>angre<<, men her er meningen klar, Gud har besluttet og vil ikke skifte mening.}

//7 og jeg viger ikke{T: Ordret: >>vende tilbage<<.} fra det.<<

//1 v29 Ved lyden af rytter{T: Ordret: >>hest<<.} 

og veludrustede{T: Ordret: >>buebevæbnede<<.} bueskytter{E: Singularis, kollektivt.}{H: Sl 78,9.}

flygter hver by,

//3 de løber{T: Ordret: >>kommer<<.} ind i krattene,{T: Ordret: >>mørk, tæt skymasse<<.}

//4 de går op på klipperne,{H: Es 2,10.19-21; Åb 6,15-16; Jer 16,16; Dom 6,2; 1 Sam 13,6.}

//2 hver by forlades,

//3 intet menneske bor i dem.

//0 v30 Men du, 

//3 du ødelagte,{E: Pronomenet er femininum og adjektivet er maskulinum.}

//2 hvad vil du gøre?

//5 Når du klæder dig i skarlagen,

//5 når du pynter dig med smykker af guld,

//4 når du gør dine øjne store{T: Ordret: >>rive dine øjne fra hinanden<<.} med sminke,{T: Blåhvidt farvet pulver med metalglans.}

//3 er det forgæves at du gør dig smuk.

//4 Elskerne har forkastet dig,

//5 det er dit liv de søger.{T: Underforstået: >>at tage<<.}

//1 v31 For jeg har hørt en røst som hos den fødende,

//3 skrig{T: Ordret: >>trængsel<<.} som en der er ved at føde sit første barn.

//2 Det er røsten fra Zions datter der gisper efter vejret,

//4 hun strækker sine hænder{T: Ordret: >>sine håndflader<<.} frem:

//3 >>Ve mig!

//4 For min sjæl synker sammen over for morderne.<<
