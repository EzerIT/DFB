!!<Oversættelse: Lydia Nørrelykke Gad>!!
!!<Literært tjek: Trine Tøndering>!!
!!<Dato for denne version: 24.10.2025>!!

===Klagesangene, Kapitel 2===


==HERRENS ødelæggende vrede==


//0 v1 Hvor Herren dog i sin vrede 

dækker{E: *yāʕîv* (*ʕwv*) (>>dække med skyer<<, >>formørke<<) findes kun her, stammer formentlig fra *ʕav* (>>sky<<), understøttes af LXX og Syr. Andre ændrer i lyset af Sl 106,40 verbet til *ytāʕēv* (*tʕv*) (>>afskyr<<).} Zions datter med skyer!{H: Klages 3,43.} 

//2 Han har kastet Israels pryd{H: Es 64,10.}

fra himlen til jorden

//3 og ikke husket på sin fodskammel{T: Jerusalem eller templet.}

på sin vredes dag.

***

//1 v2 Herren har 

//5 uden skånsel opslugt

//4 alle Jakobs græsgange,{T: Eller >>boliger<<.}

//3 i sin harme har han revet

Judas datters befæstede byer ned

//3 og styrtet dem til jorden;

//4 han har vanhelliget kongeriget og dets ledere.

***

//2 v3 I glødende vrede har han hugget 

ethvert horn i Israel af;

//2 han har trukket sin højre hånd tilbage 

over for fjenden,

//3 og i Jakob brændte han som en flammende ild;

//4 den har fortæret rundt omkring. 

***

//2 v4 Han har spændt sin bue som en fjende

//5 idet han stillede sig med sin højre hånd som en modstander,

//4 og han dræbte 

alt hvad der var kostbart for øjet.

//3 I Zions datters telt 

har han udgydt sin harme som en ild.

***

//1 v5 Herren er blevet som en fjende,

//3 han har opslugt Israel,

//3 han har opslugt alle hendes paladser,

//3 ødelagt hans{E: Eller >>sine<<.} fæstninger. 

//4 I Judas datter forårsagede han

megen suk og klage.

***

//2 v6 Han øvede vold mod sin hytte{E: *śōx* (>>hytte<<) findes kun her, og oversættelsen er usikker. Billedet svarer til beskrivelsen i Es 5,5-6.} som var det en have, 

//4 han har ødelagt sit forsamlingssted.{T: Eller >>åbenbaringssted<< idet *môʕēd* i Mosebøgerne betegner >>åbenbaringsteltet<<, jf. 4 Mos 12,4. Ordet kan også betyde >>forsamling<<, >>festforsamling<<, jf. Klages 1,15.}

//3 I Zion har HERREN forårsaget 

at festforsamling og sabbat er blevet glemt,

//4 og i sin straffende vrede{H: Jer 10,10.} 

har han vraget konge og præst.

***

//1 v7 Herren har forkastet sit alter,

//3 han har forstødt{E: *niʔēr* (>>fordømme<<, >>forstøde<<) findes kun her og i Sl 89,40.} sin helligdom,

//3 han har overgivet hendes paladsers mure 

i fjendens hånd;

//4 de lod deres røst høre i HERRENS hus 

som var det en festforsamlingsdag.

***

//2 v8 HERREN har i sinde 

//6 at ødelægge Zions datters mur fuldstændigt,

//5 han har spændt en målesnor ud,

//6 han har ikke holdt sin hånd tilbage
//8 fra at ødelægge;

//7 og han fik ringmur og mur til at sørge;

//8 sammen sygnede de hen.

***

//4 v9 Hendes porte er sunket i jorden,

//6 han har ødelagt
//7 og smadret hendes portslåer i stumper og stykker.{E: Denne anden del af første verslinje har i grundteksten tre ord i stedet for det sædvanlige mål med to ord. MT bevarer det uændret, jf. Klages 1,7.} 

//5 Hendes konge og hendes ledere er blandt hedningerne,

//6 der er ingen lov;

//7 heller ikke hendes profeter 

får syner fra HERREN. 


==Jerusalems folk lider==


//3 v10 De sidder på jorden, 
//6 tavse er 

Zions datters ældste,

//5 de kaster støv på deres hoved,

//5 spænder sække omkring sig.

//4 Jerusalems jomfruer 

har sænket deres hoved til jorden.

***

//0 v11 Mine øjne er udmattet af tårerne,

//2 mine indvolde gløder,{H: Klages 1,20.}

//1 min lever er blevet udgydt på jorden{T: Udtryk for dyb smerte.}  

på grund af mit folks datters sammenbrud;

//2 fordi børn og spædbørn sygner hen{H: Klages 2,12.}

på hendes bys åbne pladser.

***

//3 v12 Til deres mødre siger de:

//5 >>Hvor er korn og vin?<<

//4 mens de ligger afkræftet ligesom dødeligt sårede 

på byens åbne pladser,

//5 mens deres liv{N: Sjæl} ebber ud 

i deres mødres skød.

***

//0 v13 Hvad skal jeg vidne for dig?{E: *ʔᵃʕîdēx* (hifil) (*ʕwd*) (>>vidne<<) ændrer Vulgata til *ʔeʕerax* (*ʕrx*) (>>sætte i række<<) og oversætter >>hvad skal jeg sammenligne<<. Der findes andre forslag som >>opmuntre<<, >>hjælpe op<< idet verbet (*ʕwd*) i piel kan have denne betydning.} 
//4 Hvad skal jeg sammenligne dig med,

//5 du Jerusalems datter?

//4 Hvad skal jeg sidestille dig med
//6 så jeg kan trøste dig,

//5 du jomfru, Zions datter?

//3 For så stor som havet er dit sammenbrud;

//4 hvem kan helbrede dig?


==Falske profeter og Jerusalems fjender==


//2 v14 Det dine profeter skuede for dig, 

var bedrag og hvidkalkede løgne,{H: Ez 22,28.}

//6 og de afslørede ikke din skyld

//7 for at genoprette din livssituation,{H: Jer 29,14.}

//5 men de skuede for dig

løgneudsagn og vildfarelse.{E: *maddûḥîm* (>>forførelse, vildfarelse<<). Ordet findes kun her, hvilket fremhæver udtrykket.}

***

//4 v15 De klappede i hænderne over dig, 

alle dem der gik fordi på vejen,

//5 de piftede hånligt
//6 og rystede på hovedet 

over Jerusalems datter.

//7 Er det den by
//8 om hvilken man siger:

//9 >>Skønhedens fuldendelse,

//10 en fryd for hele jorden!<<

***

//4 v16 Alle dine fjender 

har åbnet deres mund på vid gab over dig,

//5 de pifter hånligt 
//6 og skærer tænder

//5 og siger:
//6 >>Vi har opslugt hende.

//7 Sandelig, dette er dagen
//8 som vi har ventet på!

//6 Vi har nået det!
//6 Vi har set det!<<

***

//3 v17 HERREN har gjort det
//5 som han har planlagt,

//4 han har opfyldt sit ord

//5 som han har befalet i gamle dage.

//4 Han har revet ned
//6 og det uden skånsel,

//5 og han lod fjenden glæde sig over dig;

//4 han har løftet dine modstanderes horn.


==Jerusalem beder med tårer til HERREN==


//1 v18 Deres hjerte råbte{E: Mange oversættelser ændrer verbet i perfektum til en imperativ, men MT bekræftes af alle gamle håndskrifter uden nævneværdig variation.} til Herren.

//3 >>Du Zions datters mur!

//2 Lad tårer strømme ned som bækken 

dag og nat!

//3 Und dig ikke hvile!

//4 Lad ikke din øjesten{T: Eller >>dit øjeæble<<, ordret: >>dit øjes datter<<.} være rolig!

***

//2 v19 Rejs dig,
//2 råb højt om natten 

ved nattevagternes begyndelse,

//2 udøs som vandet dit hjerte 

foran Herrens ansigt!

//2 Løft dine hænder til ham 

for dine børns liv,{N: Sjæl}

//3 de som ligger afkræftet af hungersnød 

på hvert gadehjørne!<<{H: Klages 4,1.}

***

//0 v20 Se,
//6 HERRE,
//5 og se godt efter

//4 med hvem du har handlet sådan!{H: Klages 1,22.}

//3 Skal kvinder æde deres livs{N: Sjæl.} frugt,

sunde, velplejede børn? 

//4 Skal en dræbes i Herrens helligdom,

præst og profet? 

***

//2 v21 På jorden i gaderne ligger 

ung og gammel.

//4 Mine jomfruer og mine udvalgte unge mænd{H: Klages 1,15.} 

er faldet for sværd.

//3 Du dræbte på din vredes dag,

//3 du slagtede,
//4 du skånede ikke.

***

//1 v22 Som til en festforsamlings dag kalder du 

rædsler over mig fra alle sider,{T: Ordret: >>mine rædsler rundt omkring fra<<, et karakteristisk udtryk for rædsel som gentages en del gange i Jeremias’ bog.}{H: Jer 6,25; 20,10.} 

//2 men på HERRENS vredes dag var der 

ingen undsluppen og overleven. 

//4 Dem som jeg kærligt har plejet{H: Klages 2,20.}
//5 og opdraget,

//3 har min fjende udryddet.
