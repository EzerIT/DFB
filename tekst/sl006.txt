!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard>!!
!!<Dato for denne version: 29.08.2016>!!
===Salme 6===

{E: Salmen hører til den kristne kirkes syv bodssalmer (32; 38; 51; 102; 130; 143).}

v1 Til korlederen{E: Betydningen af *lamnaṣṣēₐḥ* er usikker, men det er sandsynligvis afledet af et verbum der betyder >>dirigere<<.}. Til strengespil. Al-ha-sheminit{E: Ordret: >>på den ottende<<. Meningen er ukendt. Det er foreslået at der er tale om ottestrenget instrument eller stemmeleje der er en oktav dybere (bas).}. Salme af David.

==Klage og bøn==
v2 JHVHv! straf mig ikke i din vrede,

og tugt mig ikke i din harme!

v3 Vær mig nådig, JHVHv, for jeg er svag,

helbred mig, JHVHv, for mine knogler er forfærdede{E: Der er samme verbum i v.3b og v.4a. Mange retter verbet her til *nāvᵊlû*: >>sygner hen<<. Men teksten er forståelig, som den står, og understreger ved brugen af samme verbum at Davids lidelse er både legemlig og sjælelig.},

v4 og min sjæl er meget forfærdet.

Men du, JHVHv! - hvor længe?

v5 Vend tilbage{E: *šûvāʰ* (>>vend tilbage<<) kunne også opfattes adverbielt, så v.5a skal oversættes: >>red atter, JHVHv, min sjæl<<}, JHVHv! red min sjæl,

frels mig på grund af din nåde{T: Oprindeligt oversat »miskundhed«. Ordret betyder det »trofast kærlighed«, men er vanskeligt at oversætte direkte til dansk. Overordnet er det et udtryk for Guds ufortjente, trofaste og kærlige forhold til mennesket indenfor pagten.}!

v6 For i døden er der ingen der husker dig,

hvem vil takke dig i dødsriget?

v7 Jeg er udmattet af mit suk,

jeg væder hver nat min seng,

med mine tårer gennembløder jeg mit leje.

v8 Mit øje er sløvet af sorg,

det er blevet gammelt på grund alle mine fjender.

==David glæder sig over, at Gud har hørt hans bøn==

v9 Vig fra mig, alle I som begår synd!

For JHVH har hørt min gråd{T:Ordret >>min gråds røst<<.}.

v10 JHVH har hørt min indtrængende bøn,

JHVH vil tage imod min bøn.

v11 Alle mine fjender skal blive til skamme og forfærdes,

i et nu skal de vige tilbage og blive til skamme.
