!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 25.03.2025>!!

===Paulus' Andet Brev til Thessalonikerne, kapitel 3===

==Opfordring til forbøn==

v1 I øvrigt, brødre, bed for os om at Herrens ord må kunne løbe frit og blive æret, ligesom det også skete{T: >>det skete<< er indsat i teksten.} hos jer, og at vi må blive befriet fra dårlige og onde mennesker, for det er ikke alle som har troen. v3 Men trofast er Herren som vil styrke og bevare jer fra det onde.{T: Alternativ oversættelse: >>fra den Onde<<.} v4 Og jeg er overbevist i Herren vedrørende jer at I både gør og vil gøre det vi befaler. v5 Herren lede jeres hjerter til Guds kærlighed og til Kristi udholdenhed.

==Hold jer fra dem der ikke vil arbejde==

v6 Men jeg befaler jer, brødre, i vores Herre Jesu Kristi navn at I skal holde jer fra enhver som lever uden orden og ikke efter den overlevering som I modtog af os. v7 For I ved selv hvordan I skal efterligne os, for vi var ikke uden orden blandt jer, v8 og vi spiste heller ikke noget brød gratis, men vi arbejdede under slid og besvær nat og dag for ikke at være en byrde for nogen af jer. v9 Det var ikke fordi vi ikke har ret dertil, men for at give et eksempel for jer så I kan efterligne os. v10 For da vi var hos jer, befalede vi jer også dette, at hvis nogen ikke vil arbejde, skal han heller ikke have føden. v11 For vi hører at nogle blandt jer lever uden orden så de ikke arbejder, men blander sig, v12 men den slags befaler og formaner vi i Herren Jesus Kristus at de skal arbejde i stilhed og spise deres eget brød. v13 Men I brødre, skal ikke blive trætte af at gøre det gode.

==Advarsel ==

v14 Men hvis nogen ikke adlyder vores ord i dette brev, skal I mærke jer ham, omgås ham ikke for at han må skamme sig, v15 og betragt ham ikke som en fjende, men retled ham som en bror. v16 Men han selv, fredens Herre, give jer fred altid og på enhver måde. Herren være med jer.

==Hilsen==

v17 Hilsen med min, Paulus’, hånd, som er et kendetegn i ethvert brev, således skriver jeg. v18 Vores Herre Jesu Kristi nåde være med jer alle.


