===Dommerbogen, kapitel 2===

==JHVHs engel straffer Israel fordi de ikke fordrev kana'anæerne==

v1 JHVHs engel drog op fra Gilgal til Bokim og sagde: >>Jeg har ført jer op fra Egypten og bragt jer
til det land som jeg lovede jeres fædre, og jeg sagde: >Jeg vil aldrig i evighed bryde min pagt med
jer. v2 I skal ikke indgå aftaler med dette lands indbyggere. I skal ødelægge deres altre.< Men I
hørte ikke på mig. Hvad er det I har gjort? v3 Da sagde jeg også: >Jeg vil ikke drive dem ud af
jeres land, men de skal være som en pisk over nakken på jer, og deres guder skal være som en fælde
for jer.<<<

v4 Da JHVHs engel havde talt sådan til israelitterne, græd folket højlydt.

==Israel var lydig mod JHVH så længe Josva levede, og når Gud kaldte en til at være dommer for dem,
tjente de JHVH en kort tid, men siden faldt de fra og tilstanden forværredes.{E: Igen et tydeligt
eksempel på, at teksten v 5 hører sammen med det forudgående. Det er desuden almindeligt at opfatte
2,6-3,6 (sic!) som den anden indledning til bogen, lige forud for fortællingerne om dommerne.}==

v5 De kaldet stedet for Bokim{T: Det betyder >>de grædende<<.} og de ofrede til JHVH der.


v6 Da Josva havde sendt folket af sted, gik israelitterne hver til sin arvelod for at tage landet i
besiddelse.

v7 Folket tjente JHVH så længe Josva levede, og så længe de ældste levede der havde overlevet Josva
og havde set de store gerninger som JHVH havde gjort mod Israel.

v8 Men da Josva, Nuns søn, JHVHs tjener var død, 110 år gammel, v9 og de havde begravet ham på hans
arvelod i Timnat-Heres på Efraims bjerg nord for Ga'ash-bjerget, v10 og da hele hans generation var
gået til deres fædre, voksede en ny generation op efter dem. Denne generation kendte ikke JHVH og de
ting han havde gjort for Israel.

v11 Da handlede israelitterne ondt i JHVHs øjne, og de dyrkede Ba'alerne. v12 De forlod JHVH, deres fædres Gud, som havde ført dem ud af Egypten, og de fulgte andre guder. De tilbad de samme guder som de folk, der boede blandt dem, og det krænkede  JHVH. v13 De forlod JHVH og dyrkede Ba'al og Astarte.

v14 Da blussede JHVHs vrede op over Israel, og han lod røvere overfalde dem og plyndre dem. Værgeløse udleverede han dem til nabofolkene, og de kunne ikke holde stand mod deres fjender. v15 Hver gang de drog ud, brugte JHVH sin magt til deres ulykke, sådan som han havde sagt og lovet dem under ed. Og de blev presset til det yderste.

v16 JHVH oprejste dommere som frelste folket fra røverne. v17 Men de adlød heller ikke dommerne, for de horede med andre guder og tilbad dem. Hurtigt veg de bort fra den vej som deres fædre havde vandret på. Deres fædre havde adlydt JHVHs bud, men det gjorde folket ikke længere.

v18 Når JHVH gav dem dommere, var JHVH med dommeren, og han frelste dem fra deres fjender så længe den dommer levede. For JHVH fik medlidenhed med dem når de klagede over deres undertrykkere og forfølgere. v19 Men når dommeren døde, handlede de igen ondt og endog værre end deres fædre. De fulgte andre guder, dyrkede dem og tilbad dem, og de holdt ikke op med deres gerninger eller veg bort fra deres trodsige vej.

==JHVH lod hedningerne blive i landet for at bruge dem til at sætte Israel på prøve==

v20 JHVHs vrede blussede op mod Israel, og han sagde: >>Eftersom dette folk har overtrådt den pagt som jeg pålagde deres fædre, og de ikke har adlydt min røst, v21 vil jeg heller ikke fortsætte med at  fordrive de folk som Josva efterlod da han døde. v22 Jeg vil bruge dem til at sætte Israel på prøve for at se om de vil blive på JHVHs vej og vandre på den ligesom deres fædre omhyggeligt gjorde.{E: Verset er blevet oversat vidt forskelligt op igennem tiden, og 1871 er næsten præcis: >>om de vilde tage Vare paa Herrens Vej, at vandre paa den, ligesom deres Fædre toge Vare derpaa, eller ej.<< Webb oversætter >>&ndash; [to see] whether they would observe the way of Yahweh by walking in it as their fathers did, or not.<<}<<

v23 Så lod JHVH folkene blive. Han fordrev dem ikke i hast, og han havde ikke givet dem i Josvas hånd.
