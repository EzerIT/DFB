!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 09.01.2024>!!
===Esajas' Bog, kapitel 50===

==Israel bliver tugtet på grund af sin synd==
v1 Sådan siger HERREN: 

>>Hvor er jeres mors skilsmissebrev, 

hvormed jeg har sendt hende bort? 

Eller hvem af mine kreditorer er det 

som jeg skulle have solgt jer til? 

Nej, på grund af jeres syner blev I solgt, 

og på grund af jeres overtrædelser blev jeres mor sendt bort.

v2 Hvorfor var der ingen da jeg kom? 

Hvorfor{T: >>Hvorfor<< er underforstået fra foregående sætning.} svarede ingen da jeg kaldte? 

Er min arm blevet alt for kort til at forløse? 

Og er der ingen kraft hos mig til at redde? 

Se, ved min trussel tørrer jeg et hav ud, 

jeg gør floder til ørken, 

så deres fisk stinker fordi der ikke er vand, 

og så de dør af tørsten.

v3 Jeg klæder himlene i sort{T: Kan også oversættes: >>i mørke<<. Der er her og i næste linje tænkt på sørgedragt.} 

og giver dem sæk som dække.<<

==HERRENS tjener==
v4 Herren HERREN har givet mig 

disciples tunge, 

så jeg kan vide at støtte{E: Den præcise betydning af grundtekstens ord (*ʕût*), der kun forekommer her, er ikke klar.} den trætte med ord. 

Han vækker hver morgen, han vækker mit øre 

til at høre som disciplene.

v5 Herren HERREN har åbnet mit øre, 

og jeg strittede ikke imod, 

jeg veg ikke tilbage.

v6 Jeg vendte min ryg til dem der slog, 

og mine kinder til dem der rev i skægget; 

jeg skjulte ikke mit ansigt 

for hån og spyt.

***

v7 For Herren HERREN vil hjælpe mig, 

derfor er jeg ikke blevet beskæmmet, 

derfor gjorde jeg mit ansigt som flinten, 

og jeg vidste, at jeg ikke bliver gjort til skamme.

v8 Han der erklærer mig retfærdig, er nær. 

Hvem vil ligge i strid med mig? 

Lad os træde frem sammen! 

Hvem har en sag imod mig? 

Lad ham komme hen til mig!

v9 Se, Herren HERREN vil hjælpe mig; 

hvem er han der vil dømme mig skyldig? 

Se, de skal alle slides op som tøjet, 

møl skal æde dem.

***

v10 Hvem blandt jer frygter HERREN{E: Ordret: >>er HERREN-frygtende<<.} 

så han adlyder{E: Septuaginta og den syriske oversættelse forudsætter finit verbum (*yišmaʕ*), der skal oversættes: >>skal adlyde<<, i stedet for den hebraiske teksts participium (*šōmēₐʕ*).} hans tjeners stemme? 

Den der vandrer i mørke og ikke har noget lys, 

skal stole på HERRENS navn 

og støtte sig til sin Gud.

v11 Se, alle I der tænder ild, 

som ruster jer med brandpile, 

gå I selv ind i jeres ilds flamme 

og i de brandpile I har tændt! 

Fra min hånd kommer dette over jer, 

på et pinested skal I ligge.


