!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 14.11.2023>!!
===Esajas' Bog, kapitel 41===

==Herren kalder Perserkongen Kyros til at befri Israel==

v1 Lyt i stilhed{T: Ordret: >>vend jer tiende<<.} til mig, I øer! 

Og folkeslag skal få ny styrke! 

Lad dem komme nær, da skal de tale; 

lad os sammen komme frem for retten!

v2 Hvem vakte ham fra Østen 

for hvis fod retfærdighed møder ham? 

Hvem{T: >>Hvem<< står kun som første ord i den hebraiske tekst, men er underforstået i hele verset.} prisgiver folkeslag for hans ansigt 

og lader konger blive trådt ned, 

hvem gør hans{T: Underforstået: >>modstanderens<<.} sværd som støv, 

hans bue som bortblæste avner?

v3 Han forfølger dem, drager uskadt frem, 

en vej han ikke går med sine fødder.

v4 Hvem udrettede og gjorde det? 

Han der kaldte slægterne frem fra begyndelsen! 

Jeg, JHVH, er den første, 

og hos de sidste er jeg er den samme.{T: Ordret: >>er jeg Ham<<. Udtrykket er egentlig uoversætteligt, men det er det mest sublime udtryk for Guds enhed og evighed.}

v5 Fjerne øer så det og frygtede,

jordens ender bævede; 

de nærmede sig og kom.

v6 Den ene hjælper den anden 

og siger til sin bror: >>Stå fast!<<

v7 Metalarbejderen opmuntrer guldsmeden, 

den der glatter med hammer, ham{T: Underforstået: >>opmuntrer<<.} der hamrer på ambolten; 

Han siger om sammenføjningen: >>Den er god!<< 

og han fæstner det med nagler, så det ikke vakler.

***

v8 Men du, Israel, min tjener, 

Jakob, som jeg udvalgte, 

min kære ven Abrahams afkom!

v9 Du som jeg hentede fra jordens ender 

og kaldte fra dens yderste grænser, 

og som jeg sagde til: Du er min tjener, 

jeg har udvalgt dig og ikke forkastet dig!

v10 Frygt ikke, for jeg er med dig! 

Se dig ikke omkring,{T: Underforstået: >>efter hjælp<<.} for jeg er din Gud; 

jeg har styrket dig, ja, jeg har hjulpet dig, 

ja, jeg har holdt dig oppe med min retfærdigheds højre hånd.

v11 Se, de skal blive til skamme og beskæmmes,

alle de der bliver vrede på dig; 

de skal blive til intet og gå til grunde,

de mænd der strides med dig,

v12 Du skal lede efter dem, 

men ikke finde dem,

de mænd der skændes med dig; 

de skal blive som intet og som et nul,

de mænd der kæmper imod dig.

v13 For jeg er JHVH din Gud, 

der griber{T: Det bagvedliggende hebraiske ord angiver også at det sker med et fast tag.} din højre hånd, 

der siger til dig: Frygt ikke, 

jeg hjælper dig.

v14 Frygt ikke, 

Jakobs orm, 

Israels mænd!{E: Det foreslås ofte at der i stedet for *mᵊtê* skal have stået: *rimmat*: >>kryb<<.} 

Jeg hjælper dig, lyder JHVHs udsagn, 

og din forløser er Israels Hellige.

v15 Se, jeg gør dig til en tærskeslæde 

skarp, ny, 

med mange skær; 

du skal tærske bjerge 

og knuse, 

og du skal gøre høje til avner.

v16 Du skal sprede dem, 

og vind skal tage dem, 

og en storm skal strø dem ud. 

Men du skal juble over JHVH, 

af Israels Hellige skal du rose dig.

***

v17 De elendige og de fattige leder efter vand, 

men der er ikke noget, 

deres tunge tørrer ud af tørst. 

Jeg, JHVH, vil bønhøre dem, 

Israels Gud vil ikke forlade dem.

v18 Jeg vil åbne floder over nøgne høje 

og kilder midt i dale. 

Jeg vil gøre ørken til en vandrig sø 

og tørt land til kildevæld.

v19 I ørkenen vil jeg anbringe 

cedertræ, akacietræ 

og myrtetræ og olietræ; 

på den øde mark vil jeg sætte enebær, 

sammen med elm{T: Det er usikkert, hvilket træ, der er tale om. Andre foreslår: >>fyr<< eller >>platan<<.} og cypres,{T: Andre oversætter: >>buksbom<<.}

v20 for at de skal se og vide 

og både lægge sig på hjerte og indse 

at JHVHs hånd har gjort dette, 

og Israels Hellige har skabt det.

==Herren udfordrer afguderne==

v21 Forelæg jeres sag, siger JHVH; 

fremlæg jeres stærke beviser, siger Jakobs konge.

v22 Lad dem {T: Dvs. afguderne.} fremlægge og forkynde for os 

hvad der skal ske; 

de tidligere ting – forkynd hvad de betød, 

så lad os lægge det på vores hjerte, 

og lad os vide hvad enden på dem bliver, 

eller lad os høre hvad der kommer!

v23 Forkynd de ting der skal ske i fremtiden,

så vi kan vide at I er guder!{T: Kan også oversættes: >>så vi kan vide det; for I er jo guder!<<} 

Ja, gør godt eller gør ondt, 

så vil vi se hinanden an og frygte{E: Den hebraiske konsonanttekst forudsætter: *nireʔ* (>>frygte<<), men masoreterne har vokaliseret: *nirʔeʰ*: >>se<<.} samtidig.

v24 Se, I kommer fra intet, 

og jeres gerning fra ingenting;{E: Betydningen af *ʔāfaʕ* (>>ingenting<<) her er usikker. Det foreslås oftest at der skulle stå: *ʔefes*: >>nul<<.} 

en afskyelighed er den der vælger jer!

==Herren tilkaldte Kyros som sit redskab==

v25 Jeg vakte ham fra norden, 

og han kom 

fra solens opgang, ham der vil påkalde mit navn; 

og han skal komme over fyrster som om de var mørtel, 

og som en pottemager der tramper i ler.

v26 Hvem har forkyndt noget fra begyndelsen 

så vi kunne vide det, 

eller fra før så vi kan sige: >>Han har ret<<? 

Nej, der er ingen der forkynder det, 

nej, ingen lader os høre det, 

nej, ingen hører jeres tale.

v27 Først til Zion: >>Se, se dem!<< 

Og til Jerusalem bringer jeg godt budskab.

v28 Og jeg ser, men der er ingen, 

og af dem er der heller ingen rådgiver, 

så jeg kunne spørge dem, og de kunne give svar tilbage.

v29 Se, de er alle et bedrag,{E: Ud fra paralleller, fx 40,17, går man undertiden ud fra at der ikke skulle stå: *ʔāwen* (>>bedrag/ondskab<<), men: *ʔên*: >>intet<<.} 

deres gerninger er intet, 

deres støbte billeder er vind og tomhed.


