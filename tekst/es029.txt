!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 04.10.2023>!!
===Esajas' Bog, kapitel 29===

==Profeti om Jerusalems ødelæggelse==
v1 Ve Ariel, {T: Det betyder ”Guds løve”, dvs. Jerusalem. Ez 48,15f} Ariel, 

den by, hvor David slog lejr! 

Læg år til år, 

lad højtid følge højtid!{T: Ordret: >>højtider løbe i kreds<<.}

v2 Men jeg bringer trængsel over Ariel; 

så hun bliver suk og klage, 

men da skal hun være for mig som Guds løve.{T: Ariel}

v3 Jeg vil slå lejr rundt omkring dig, 

og jeg vil indeslutte dig med en vold 

og rejse fæstningsværker mod dig.

v4 Når du er fornedret, 

skal du tale fra jorden, 

og fra støvet lyder din tale svagt, 

og din stemme skal være som et genfærds fra jorden, 

og fra støvet skal din tale være en hvisken.

v5 Og mængden af dine fjender{E: *zār* skal i de fleste sammenhænge oversættes: >>fremmed<<, men i enkelte sammenhænge angiver det >>fjende<<. Det foreslås undertiden her at rette til: *ṣār*: >>fjende<<.} 

skal blive som fint støv 

og voldsmændenes mængde som avner, der flyver af sted, 

og det skal ske på et øjeblik, pludseligt.

v6 Hun skal hjemsøges af Hærskarers HERRE{N: Hærskarers} 

med torden og jordskælv og vældigt drøn, 

hvirvelvind og storm 

og fortærende, flammende ild.

v7 Og som en drøm, 

et nattesyn, 

skal det gå mængden af alle folkeslag{T: Kan også oversættes: >>hedninger<<.} 

der fører krig mod Ariel, 

ja, alle der kæmper imod hende og hendes fæstning, 

og de der bringer trængsel over hende.

v8 Og det skal gå som når den sultne drømmer og tror at han spiser, 

men når han vågner, er han sulten;{T: Ordret: >>er hans sjæl tom<<.}

og som når den tørstige drømmer og tror at han drikker, 

men når han vågner, se, han er udmattet 

og tørstig.{T: Ordret: >>og hans sjæl tørstig<<.}

Sådan skal det gå mængden af alle folkeslag{T: Kan også oversættes: >>hedninger<<.} 
der fører krig mod Zions bjerg.

***

v9 Tøv og bliv forundrede! 

Stir jer blinde, og bliv blinde! 

De er fulde, men ikke af vin; 

de dingler, men ikke af stærk drik.

v10 For HERREN har udgydt over jer

en dyb søvnens ånd, 

og han har lukket jeres øjne, 

– profeterne – 

og han har tildækket jeres hoveder 

– seerne – 

***

v11 Synet om alt det skal for jer være som ordene i den lukkede bog som de giver til en der har forstand på læsning, og siger: >>Læs dette!<< Så siger han: >>Det kan jeg ikke, for den er forseglet.<<
v12 Og bliver bogen givet til en der ikke har forstand på læsning, idet man siger: >>Læs dette!<< så må han sige: >>Jeg forstår mig ikke på læsning.<<

v13 Herren sagde: 

>>Fordi dette folk holder sig nær til mig med sin mund 

og ærer mig med sine læber, 

skønt dets hjerte er langt fra mig, 

og deres frygt for mig 

er tillærte menneskebud:

v14 Se, derfor vil jeg blive ved at handle forunderligt med dette folk, 

forunderligt, vidunderligt; 

så dets vises visdom vil forgå, 

og dets kloges indsigt vil forsvinde.<<

v15 Ve dem der søger dybt ned, væk fra HERREN, 

for at skjule en plan, 

og deres gerninger er i mørket, 

og de siger: 

>>Hvem ser os, og hvem kender os?<<

v16 Oh, hvor I forvrænger! 

Mon leret skal regnes som pottemageren? 

Så et værk kan sige om den, der udførte det: 

>>Han har ikke lavet mig<<? 

Eller kan det der er dannet, sige om den der dannede det: 

>>Han har ingen forstand<<?

==De undertryktes frelse==
v17 Mon ikke der endnu er en meget kort tid, 

så bliver Libanon igen til frugthaven, 

og frugthaven{T: Her og eventuelt i foregående linje kan der også oversættes: >>Karmel<<.} skal regnes for en skov?

v18 Og på den dag skal de døve høre en bogs ord 

og blindes øjne skal se ud fra mulm og mørke.

v19 De svage skal igen glæde sig over HERREN, 

og de fattige blandt mennesker skal juble over Israels Hellige.

v20 For det er forbi med voldsmanden, og det er slut med spotteren, 

og alle der lurer på ondt, er udryddet,

v21 de der erklærer et menneske skyldigt med et ord 

og stiller fælde for den der dømmer i porten, 

og afviser med tomme ord en retfærdig.

v22 Derfor sagde HERREN sådan til Jakobs hus,

han der udfriede Abraham:

>>Nu skal Jakob ikke mere blive til skamme, 

og nu skal hans ansigt ikke mere blegne.

v23 For når han ser sine børn, 

mine hænders gerning, i sin midte, 

så skal de hellige mit navn, 

og de skal hellige Jakobs Hellige 

og de skal have ærefrygt for Israels Gud.

v24 Og de der var forvildede i ånden, skal få indsigt, 

og de der knurrede, skal tage imod belæring.<<


