!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 15.08.2024>!!

===Johannes' Første Brev, kapitel 5===


==Sejren over verden==

v1 Enhver som tror at Jesus er Kristus, er blevet født af Gud, og enhver som elsker den som har født ham, elsker også den som er blevet født af ham. v2 I dette ved vi at vi elsker Guds børn, når vi elsker Gud og holder hans bud. v3 For dette er kærligheden til Gud, at vi bevarer hans bud, og hans bud er ikke tunge, v4 for alt det som er blevet født af Gud, sejrer over verden, og dette er sejren som har sejret over verden, vores tro. v5 Men hvem er den som sejrer over verden, andre end den som tror at Jesus er Guds søn? 

==Vidnesbyrdet om Guds søn==

v6 Han er den som kom gennem vand og blod, Jesus Kristus, ikke ved vandet alene, men ved vandet og blodet, og Ånden er den som vidner, for Ånden er sandheden. v7 For der er tre som vidner: v8 Ånden og vandet og blodet, og de tre er ét. v9 Hvis vi modtager menneskers vidnesbyrd, så er Guds vidnesbyrd større, for dette er Guds vidnesbyrd, at han har vidnet om sin søn. v10 Den som tror på Guds søn, har vidnesbyrdet i sig, den som ikke tror Gud, har gjort ham til en løgner, for han har ikke troet på det vidnesbyrd som Gud har vidnet om sin søn. v11 Og dette er vidnesbyrdet, at Gud har givet os evigt liv, og dette liv er i hans søn. v12 Den som har Sønnen, har livet; den som ikke har Sønnen, har ikke livet.

==Om bøn og forbøn==

v13 Dette skriver jeg til jer for at I skal vide at I som tror på Guds Søns navn, har evigt liv. v14 Og dette er den tillid som vi har til ham, at hvis vi beder om noget i overensstemmelse med hans vilje, hører han os. v15 Og når vi ved at han hører os i det som vi beder om, så ved vi at vi får det som vi har bedt ham om. v16 Hvis nogen ser sin broder begå en synd som ikke er til døden, skal han bede, og Gud vil give ham livet – det gælder dem som ikke har syndet til døden. Der er synd til døden. Det er ikke med henblik på den synd at jeg siger at han skal bede. v17 Enhver uretfærdighed er synd, og der er synd som ikke er til døden.

==Afslutning==

v18 Vi ved at enhver som er blevet født af Gud, synder ikke, men den som er blevet født af Gud, bevarer ham, og den Onde får ikke magt over ham. v19 Vi ved at vi er af Gud, og at hele verden ligger under for den Onde. v20 Men vi ved at Guds søn er kommet og har givet os forståelse så at vi kan kende den Sande, og vi er i den Sande, i hans søn, Jesus Kristus. Han er den sande Gud og det evige liv. v21 Børn, vogt jer selv fra afguderne.
