!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Ulrik Sandborg-Petersen og Bent Houmaa Jørgensen>!!
!!<Dato for denne version: 18.09.2018>!!

===Markusevangeliet, kapitel 1===

==Johannes prædiker og døber: 1-8. Jesus døbes: 9-11, fristes: 12-13, prædiker: 14-15, kalder fire disciple: 16-20. Han prædiker i Kapernaum og uddriver en ond ånd: 21-28, helbreder Peters svigermor og flere: 29-34. Han beder på et øde sted, prædiker og helbreder rundt om i Galilæa: 35-39. Han helbreder en spedalsk: 40-45.==

v1 Begyndelsen på Jesu Kristi, Guds Søns, evangelium. v2 Ligesom der
er skrevet hos profeten Esajas{T: De fleste håndskrifter læser: >>hos
profeterne<<.}: >>Se, jeg sender min engel for dit ansigt, han skal
forberede din vej. v3 Der er en stemme af en, der råber i ørkenen:
Forbered Herrens vej, gør hans stier jævne!<<{T: Mal 3,1; Es 40,3} v4
på samme måde kom Johannes, han, der døbte i ørkenen og prædikede
omvendelsesdåb til syndernes forladelse. v5 Og hele Judæas land og
alle i Jerusalem gik ud og blev døbt af ham i floden Jordan, idet de
bekendte deres synder. v6 Og Johannes var klædt i kamelhår og havde et
læderbælte om sin lænd og spiste græshopper og vild honning. v7 Og han
prædikede og sagde: >>Efter mig kommer den, der er stærkere end jeg,
hvis skorem jeg ikke er værdig til at bøje mig ned og løse. v8 Jeg har
døbt jer med vand. Han, derimod, skal døbe jer med Helligånden.<<

v9 Og det skete i de dage, at Jesus kom fra Nazaret i Galilæa og blev
døbt af Johannes i Jordan. v10 Og straks, da han steg op af{T: >>op
af<< De fleste håndskrifter læser: >>op fra<<} vandet, så han himlene
blive åbnet og Ånden dale ned over ham ligesom en due, v11 og der lød
en stemme fra himlene: >>Du er min søn, den elskede, i dig{T: >>i
dig<<: De fleste håndskrifter læser: >>i hvem<<.} har jeg velbehag.<<

v12 Og straks drev Ånden ham ud i ørkenen. v13 Og han var i ørkenen
fyrre dage, mens han blev fristet af Satan, og han var blandt dyrene,
og englene betjente ham.

v14 Efter at Johannes var blevet overgivet,{T: >>var blevet
overgivet<<: Nemlig i fængsel.} kom Jesus til Galiæa og prædikede
Guds evangelium{T: >>prædikede Guds evangelium<<: De fleste
håndskrifter læser: >>prædikede evangeliet om Guds rige<<.} v15 og
sagde: >>Tiden er fuldendt, og Guds rige er kommet nær; omvend
jer og tro på evangeliet!<<

v16 Og mens han gik langs Galilæas sø, så han Simon og Simons bror
Andreas i gang med at kaste net i søen. De var nemlig fiskere. v17 Og
Jesus sagde til dem: >>Følg efter mig, så vil jeg gøre jer til
menneskefiskere.<< v18 Og de forlod øjeblikkeligt nettene og fulgte
ham. v19 Og da han gik lidt videre{T: De fleste håndskrifter
tilføjer >>derfra<<.}, så han Jakob, Zebedæus’ søn, og hans bror
Johannes, som også var i gang med at ordne deres net i båden, v20
og han kaldte straks på dem. Og de efterlod deres far Zebedæus i båden
sammen med de hyrede folk og fulgte efter ham.

v21 Og de gik ind i Kapernaum. Og straks på sabbatten gik han ind i
synagogen og underviste, v22 og de blev slået af forundring over hans
undervisning; for han underviste dem som en, der havde myndighed, og
ikke som de skriftkloge. v23 Og der var i deres synagoge et menneske
med en uren ånd, og han skreg op v24 og sagde: >>{T: De fleste
håndskrifter tilføjer her: >>Åh!<<, et udråbsord, der på græsk
udtrykker overraskelse, frygt eller foragt.}Hvad har vi med dig at
gøre, Jesus af Nazareth? Er du kommet for at ødelægge os? Jeg kender
dig og ved, hvem du er: Guds hellige.<< v25 Og Jesus truede den{T:
>>den<<: nemlig den urene ånd.} og sagde: >>Ti stille, og forsvind ud
af ham!<< v26 Den urene ånd hev og sled i ham og skreg med høj stemme,
og så forsvandt den ud af ham. v27 Og de blev alle sammen forfærdede,
så de diskuterede med hinanden og sagde: >>Hvad er det her? En ny lære
med myndighed; selv de urene ånder befaler han over, og de adlyder
ham.<<{T: De fleste håndskrifter læser: >>Og de blev alle så
forfærdede, at de diskuterede med hinanden og sagde: >Hvad er dette?
Hvad er denne nye lære? For med myndighed byder han over selv de urene
ånder, og de adlyder ham<.<<} v28 Og hans ry udbredtes med det samme
overalt{T: De fleste håndskrifter udelader >>overalt<<.} i hele det
område af Galilæa.

v29 Og straks, da de var kommet ud af synagogen, gik de ind i Simons og
Andreas’ hus sammen med Jakob og Johannes. v30 Men Simons svigermor lå
og havde feber, og de fortalte ham straks om hende; v31 og han gik hen
til hende, tog hende ved hånden og rejste hende op, og feberen forlod
hende,{T: De fleste håndskrifter tilføjer: >>øjeblikkeligt<<.} og hun
vartede dem op. v32 Men da det var blevet aften, ved den tid solen gik
ned, bragte de alle, som havde det skidt, og de besatte, til ham, v33
og hele byen var forsamlet foran døren. v34 Og han helbredte mange,
der led af mange slags sygdomme, og han uddrev mange onde ånder, og
han tillod ikke de onde ånder at sige noget, fordi de kendte ham.

v35 Og tidligt om morgenen, længe før det blev lyst, stod han op og
gik ud, bort til et øde sted, og der bad han. v36 Og Simon og de, der
var sammen med ham, fulgte efter ham. v37 Og da de fandt ham, sagde de
til ham: >>Alle søger efter dig.<< v38 Og han sagde til dem: >>Lad os
gå andre steder hen, til de nærliggende byer, for at jeg også kan
prædike der; det er jo derfor, jeg er kommet.<< v39 Og han gik hen og
prædikede i deres synagoger i hele Galilæa og uddrev de onde ånder.

V40 Og der kom en spedalsk til ham, bad ham indtrængende og faldt på
knæ for ham og sagde til ham: >>Hvis du vil, så kan du rense mig.<<
v41 Og han blev fyldt af medfølelse, rakte sin hånd frem, rørte ved
ham og sagde til ham: >>Jeg vil, bliv ren!<< v42 Og{T: de fleste
håndskrifter tilføjer her: >>da han havde sagt det<<.} spedalskheden
forlod ham med det samme, og han blev renset. v43 Og han sendte ham
straks væk, talte strengt til ham v44 og sagde: >>Sørg for, at du ikke
siger det til nogen; men gå hen, vis dig selv for præsten, og bring
det offer for din renselse, som Moses har befalet, som et vidnesbyrd
for dem!<<{T: 3. Mos 14,1-32} v45 Men han gik ud og begyndte at
prædike meget og fortælle vidt og bredt, hvad der var sket, så at
Jesus ikke længere kunne gå åbenlyst ind i nogen by; men han var
udenfor på øde steder, og de kom til ham alle vegne fra.








