!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 04.10.2023>!!
===Esajas' Bog, kapitel 37===

==Hizkija søger hjælp hos Esajas==
v1 Og det skete da kong Hizkija hørte det, så flængede han sit tøj, klædte sig{T: Ordret: >>tilhyllede sig<<.} i sæk og gik ind i JHVHs hus.
v2 Og han sendte Eljakim, der var hofchef, og Sebna, skriveren, og præsternes ældste, der havde klædt sig i sæk, til profeten Esajas, Amos’ søn.
v3 Og de sagde til ham: >>Sådan siger Hizkija: Denne dag er nødens og tugtens og vanærens dag; for der er kommet børn frem til livmodermunden, men der er ingen kraft til fødsel.
v4 Måske JHVH din Gud vil høre ordene fra kommandanten,{T: Se til 36,1.} som hans herre, Assyriens konge, sendte for at håne den levende Gud, og han vil tugte ham for de ord, som JHVH din Gud har hørt; så bed{T: Ordret: >>løft<<.} en bøn for den rest der er blevet tilbage.<<
***
v5 Så kong Hizkijas tjenere kom til Esajas, 
v6 og Esajas sagde til dem: >>Sådan skal I sige til jeres herre: Sådan siger JHVH: Frygt ikke for de ord som du hørte, dem som Assyriens konges tjenere hånede mig med.
v7 Se, jeg vil indgive ham en ånd, og han skal høre en efterretning og tage tilbage til sit land, og jeg vil lade ham falde for sværdet i hans land.<<

==Nye trusler==
v8 Da kommandanten vendte tilbage, fandt han Assyriens konge i færd med at kæmpe mod Libna; for han hørte, at han var rejst fra Lakish.
V9 Og han hørte om Tirhaka, Nubiens konge, at der blev sagt: Han er rykket ud for at kæmpe imod dig. Da han hørte det, sendte han budbringere til Hizkija og lod sige:
v10 >>Sådan skal I sige til Hizkija, Judas konge: Lad ikke din Gud, som du sætter din lid til, bedrage dig så du siger: Jerusalem skal ikke gives i Assyriens konges hånd.
V11 Se, du har hørt hvad Assyriens konger har gjort ved alle landene, at de har lagt ban på dem, og så skulle du reddes?
V12 Har folkenes{T: Kan også oversættes: >>hedningernes<<.} guder reddet dem som mine fædre ødelagde, nemlig Gozan og Karan og Resef og Edens børn, der er i Telassar?
V13 Hvor er Hamats konge og Arpads konge og kongen over Sefarvajims by og af Hena og Ivva?<<

==Hizkijas bøn==
v14 Og Hizkija modtog brevet{T: Det hebraiske ord står i pluralis, men det må formodentlig opfattes som understregning af hvor vigtigt brevet var, medmindre man vil følge Septuaginta og rette til singularis.} af sendebudenes hånd og læste det; og han gik op i JHVHs hus, og Hizkija bredte det ud for JHVHs ansigt.
v15 Hizkija bad til JHVH og sagde:  
v16 >>Hærskarers HERRE{N: Hærskarers}, Israels Gud, som troner over keruberne! Kun du alene er Gud over alle jordens kongeriger; du har skabt himlen og jorden.
V17 Bøj, JHVH, dit øre og hør! Åbn, JHVH, dine øjne og se! Og hør alle Sankeribs ord som han har sendt for at håne den levende Gud.
v18 I sandhed, JHVH: Assyriens konger har ødelagt alle landene{E: Enkelte håndskrifter har ikke: *hāˀᵃrāṣôt* (>>landene<<), men *haggôyim*: >>folkene<<, jf. parallellen i 2 Kong 19,17.} og deres land.{T: Sætningen kan også oversættes: >>Assyriens konger har lagt alle nationer og deres land øde<<. Det er dog samme hebraiske ord, der oversættes: >>nation<< og >>land<<.}
v19 Og de har overgivet deres guder til ilden, for de var ikke guder, men menneskehænders værk, træ og sten, og de tilintetgjorde dem.
v20 Men nu, JHVH vor Gud! Frels os fra hans hånd, så alle jordens kongeriger må forstå at du er JHVH, du alene.<<

==Profeti mod Sankerib==
v21 Så sendte Esajas, Amos’ søn, bud til Hizkija og lod sige: >>Sådan siger JHVH, Israels Gud: Da du har bedt til mig angående Sankerib, Assyriens konge,
v22 er dette det ord som JHVH har taler imod ham: 

Hun foragter dig, hun spotter dig,

Zions datters jomfru.

Hun ryster på hovedet ad dig,

Jerusalems datter.

v23 Hvem spottede og hånede du? 

Og mod hvem hævede du stemmen? 

Du har løftet dine øjne højt 

mod Israels Hellige!

v24 Gennem dine tjenere spottede du JHVH

og sagde: >Med mit store antal vogne 

er jeg steget op på høje bjerge,

det fjerneste Libanon; 

og jeg vil fælde dets høje cedertræer, 

dets udvalgte enebærtræer, 

og jeg vil nå op på dets højeste grænse, 

til dets frodige{T: Ordret: >>haveagtige<<.} skov.

v25 Jeg har gravet og drukket vand,

og med mine fodsåler vil jeg udtørre

alle Egyptens floder.<

***

v26 Har du ikke for lang tid siden hørt 

at jeg har gjort det? 

Jeg har tilrettelagt det fra ældgamle dage. 

Nu har jeg ladet det komme, 

så de skal blive til øde stendynger,

de befæstede byer.

v27 Og deres beboere, de magtesløse, 

blev forfærdede og gjort til skamme; 

de blev som markens planter 

og som grønne urter, 

som græs på tage 

og som en kornmark,{E: Oversættelsen af det hebraiske ord: *šᵊdēmāʰ* er omdiskuteret, og man vælger ofte at rette til: *šᵊdēfāʰ*: >>afsvidning<<, jf. 2 Kong 19,26.} før den er moden.{E: Ofte foreslås det at rette *qāmāʰ* (>>umodent korn<<) både her og i 2Kong 19,26 til: *qādîm*: >>østenvind<<.}

***

v28 Og om du sætter dig, eller du går ud,

eller du går ind, jeg ved det, 

også dit raseri imod mig.

v29 Fordi du raser imod mig, 

og dit overmod{E: Ofte går man ud fra, at der i stedet for: *šaˀᵃnanxā* skulle stå: *šᵊʔônxā*: >>larm<<.} er kommet mig for øre, 

vil jeg lægge min ring i din næse 

og mit bidsel i dine læber 

og bringe dig tilbage 

ad den vej du kom på.

==Jerusalems frelse==
v30 Og dette skal være tegnet for dig: 

I år skal man spise det der har sået sig selv, 

og i det andet år det der vokser af sig selv; 

men i det tredje år skal I så og høste, 

og I skal plante vingårde og spise deres frugt!

v31 Og Judas hus’ undslupne, resten, skal igen slå rod forneden 

og sætte frugt foroven.

v32 For fra Jerusalem skal der udgå en rest 

og undslupne fra Zions bjerg. 

Hærskarers HERRES{N: Hærskarers} nidkærhed skal gøre dette.

v33 Derfor siger JHVH sådan om Assyriens konge: 

Han skal ikke komme ind i denne by 

og skal ikke skyde en pil derind 

og skal ikke rykke frem mod den med skjold 

og skal ikke kaste en vold op imod den.

v34 Ad den vej han kom, 

skal han vende tilbage

og ikke komme ind i denne by, 

lyder JHVHs udsagn.

v35 Men jeg beskytter denne by for at frelse den, 

for min skyld og for Davids, min tjeners, skyld.<<

***

v36 Så gik JHVHs engel ud og dræbte 185.000 mand i Assyriens lejr; og da man stod op tidligt om morgenen, se, da var de alle døde kroppe.
v37 Så brød Sankerib, Assyriens konge, op og tog afsted og vendte tilbage, og han blev i Nineve.
v38 Og det skete mens han tilbad i sin gud Nisroks hus, at hans sønner, Adramelek og Sarezer, dræbte ham med sværd, og de undslap til Ararats land, og hans søn Asarhaddon blev konge i hans sted.


