!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 21.03.2022>!!

===Markusevangeliet, kapitel 7===

==Jesus afviser farisæernes klage over, at disciplene ikke overholder de foreskrevne afvaskninger, og han lærer, hvad der gør mennesket urent, 1-23. Han bønhører den kananæiske kvinde, 24-30, og helbreder en døvstum, 31-37.==

v1 Og farisæerne og nogle af de skriftlærde{N: Skriftlærd}, der var kommet fra Jerusalem, samlede sig om ham. v2 Og da de så nogle af hans disciple spise brød med vanhellige, det vil sige uvaskede hænder, v3 (for farisæerne og alle jøderne spiser ikke uden at vaske hænderne omhyggeligt, idet de fastholder de gamles overlevering; v4 og når de kommer fra torvet, spiser de ikke uden først at vaske sig; og der er mange andre ting, som de har vedtaget at holde, skylning af bægere og krus og kobberkar og bænke), v5 så spurgte farisæerne og de skriftlærde{N: Skriftlærd} ham: >>Hvorfor overholder dine disciple ikke de gamles overlevering, men spiser brød med vanhellige hænder?<< v6 Men han sagde til dem: >>Med rette profeterede Esajas om jer, I hyklere! Som der er skrevet: >>Dette folk ærer mig med læberne, men deres hjerte er langt borte fra mig. v7 Men de dyrker mig forgæves, idet de lærer lærdomme, der er menneskers bud.<< v8 I forlader Guds bud og holder fast ved menneskers overleveringer.<< v9 Og han sagde til dem: >>Det er nydeligt, at I ophæver I Guds bud, for at I kan holde jeres overlevering. v10 For Moses har sagt: >>Ær din far og din mor;<< og: >>Den, der forbander far eller mor, må og skal dø.<< v11 Men I siger: >>Når en mand siger til sin far eller sin mor: >>Det, du skulle have haft som hjælp af mig, skal være *korban* (det vil sige tempelgave),<< v12 så tillader I ham ikke længere at gøre noget for sin far eller sin mor, v13 idet I ophæver Guds ord ved jeres overlevering, som I har givet videre; og mange lignende ting gør I.<< v14 Og han kaldte igen folkemængden til sig og sagde til dem: >>Hør mig alle sammen, og forstå! v15 Der er intet uden for mennesket, der kan gøre ham uren, når det kommer ind i ham; men det er det, der går ud af mennesket, der gør mennesket urent. v16 (Hvis nogen har ører at høre med, skal han høre!).<< v17 Og da han var gået ind i huset og var væk fra folkemængden, spurgte hans disciple ham om lignelsen. v18 Og han sagde til dem: >>Er I også så uforstandige? Forstår I ikke, at intet, der udefra går ind i mennesket, kan gøre ham uren? v19 For det går ikke ind i hans hjerte, men i hans mave og går ud ad den naturlige vej, og på den måde renses al maden.<< v20 Men han sagde: >>Det er det, der går ud af mennesket, der gør mennesket urent. v21 For indefra, fra menneskenes hjerte, kommer de onde tanker, utugt, tyveri, mord, v22 hor, havesyge, ondskab, svig,  uanstændighed, misundelse, spot, hovmod, uforstand; v23 alle disse onde ting kommer indefra og gør mennesket urent.<<

v24 Og han rejste sig og gik derfra til egnene ved Tyrus og Sidon. Og han gik ind i et hus og ville ikke, at nogen skulle vide det, og han kunne alligevel ikke være skjult; v25 men en kvinde, hvis lille datter havde en uren ånd, havde hørt om ham og kom straks ind og faldt ned for hans fødder; v26 (men kvinden var græsk, en kvinde af syrisk-fønikisk afstamning), og hun bad ham om, at han ville uddrive den onde ånd af hendes datter. v27 Og han sagde til hende: >>Lad først børnene blive mætte; for det er ikke smukt at tage børnenes brød og kaste det for de små hunde.<< v28 Men hun svarede og sagde til ham: >>Jo, herre! Også de små hunde æder under bordet af børnenes smuler.<< v29 Og han sagde til hende: >>På grund af det, du sagde, så gå bort; den onde ånd er faret ud af din datter.<< v30 Og hun gik hjem til sit hus og fandt barnet liggende på sengen og den onde ånd faret ud.

v31 Da han igen gik fra området ved Tyrus, kom han gennem Sidon til Galilæas sø midt i Dekapolis’ område. v32 De bragte en døv, der også havde svært ved at tale, til ham, og de bad ham om at lægge hånden på ham. v33 Han tog ham bort fra skaren så de var alene, og han stak sine fingre i hans ører, spyttede og rørte ved hans tunge v34 og idet han så op mod himlen, sukkede han og sagde til ham: >>Effata!<< Det betyder: Luk dig op! v35 Hans ører blev åbnet, og straks blev hans tunges bånd løst, og han talte rigtigt. v36 Han befalede dem at de ikke måtte sige det til nogen; men jo mere han befalede det, jo mere forkyndte de det. v37 De var over al måde ude af sig selv af forundring og sagde: >>Han har gjort alt godt, og han gør at de døve hører, og de stumme taler.<<
