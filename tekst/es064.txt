!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Esajas' Bog, kapitel 64===


==Fortsættelse af folkets bodsbøn og klage==

v1 {T: Sidste halvdel af kapitel 63 vers 19 hører indholdsmæssigt – og ifølge de gamle oversættelser – til her.} som ild antænder kvas, 

ild får vand til at koge, 

for at lade dit navn blive kendt for dine fjender, 

folkeslag skælve for dit ansigt,

v2 når du gør undere vi ikke venter.

Du steg ned, bjerge rystede foran dig.{T: Ordret: >>for dit ansigt<<.}

v3 Og fra gammel tid af har man ikke hørt, 

har man ikke erfaret, 

intet øje set en Gud ud over dig 

der handler for den der venter på ham.

v4 Du kommer den i møde der glæder sig,

og den der udøver retfærdighed, 

som husker dig på dine veje. 

Se, du blev vred, og vi syndede; 

på dem {T: Dvs. på retfærdigheds veje} var vi bestandigt, men vi blev frelst.{E: På grund af parallellen >>vi syndede<< følger de fleste Septuaginta, der i stedet for: * bāhem ʕôlām wᵊniwwāšēₐʕ* (ordret: >>på dem bestandigt og/men vi blev frelst<<) forudsætter: * bᵊxā mēʕôlām wanifšāʕ*, hvor: *bᵊxā mēʕôlām* knyttes til den foregående linje og oversættes: >>mod dig fra fortiden<<, og det sidste ord: >>og vi faldt fra<<.}

v5 Men vi blev alle som den urene 

og al vores retfærdighed som beskidt tøj;{E: Ordret: >>menstruationstøj<<. Ordet: *ʕiddîm* angiver kvindens månedlige periode.} 

og vi visnede som et blad, vi alle, 

og vores misgerninger førte os væk som vinden.

v6 Og ingen påkalder dit navn, 

ingen{T: Dette: >>ingen<< er underforstået fra foregående linje.} rejser sig for at holde fast ved dig; 

for du har skjult dit ansigt for os 

og har fået os til at miste modet{E: ordret: >>smelte<< (wa*ttᵊmûgēnû*). De gamle oversættelser forudsætter: *wattᵊmaggᵊnēnû*: >>du har givet os hen til (vores misgerninger)<<.} for vores misgerningers skyld.

***

v7 Men nu, HERREN, du er vores far; 

vi er leret, og du er den der har formet os, 

og vi er alle værk af din hånd.

v8 Vær ikke, HERREN, så enormt vred, 

og husk ikke for evigt på misgerning; 

ja, se dog her, dit folk er vi alle!

v9 Din helligheds byer er blevet til ørken; 

Zion er blevet til ørken, 

Jerusalem til ødelæggelse.

v10 Vores helligheds og vores herligheds hus, 

hvor vores fædre lovsang dig, 

er blevet brændt med ild, 

og alt det der var kostbart for os, er blevet en ruinhob.

v11 Vil du for disse ting holde dig tilbage, HERREN? 

Vil du tie og ydmyge os så dybt?


