!!<Modenhed: Ufuldstændigt>!!
!!<Oversættelse: Trine Tøndering>!!
!!<Eksegetisk bearbejdning: Jørgen Bækgaard Thomsen og Torben Kjær>!!
!!<Litterært tjek: Endnu ikke sket>!!
!!<Dato for denne version: 29.09.2021>!!

===Paulus' Brev til Efeserne, kapitel 4===

v1 Derfor formaner jeg, den fangne i Herren, jer til at vandre værdige til den kaldelse hvormed I blev kaldet,
v2 med al ydmyghed og sagtmodighed, med tålmodighed så I bærer over med hinanden i kærlighed
v3 og bestræber jer på at bevare Åndens enhed i fredens bånd;
v4 ét legeme og én Ånd, ligesom I også blev kaldet til ét håb i jeres kaldelse;
v5 én Herre, én tro, én dåb,
v6 én Gud og alles Far, som er over alle og gennem alle og i alle!




v22 Hvad jeres tidligere færden angår, skal I aflægge det gamle menneske som fordærves af bedrageriske lyster,
v23 og I skal fornyes i jeres sinds ånd 
v24 og iføre jer det nye menneske, som blev skabt efter Gud i retfærdighed og sandhedens hellighed.

v25 Aflæg derfor løgnen og tal sandhed, enhver med sin næste, for vi er hinandens lemmer.
v26 Bliver I vrede, så synd ikke; lad ikke solen gå ned over jeres vrede;
v27 og giv heller ikke Djævelen plads!
v28 Den som stjæler, skal ikke mere stjæle, men hellere arbejde og gøre det gode med sine egne hænder for at han kan have noget at give til den som mangler.
