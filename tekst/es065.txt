!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Esajas' Bog, kapitel 65===

==Guds svar: Straf over de ugudelige==

v1 Jeg lod mig opsøge af dem der ikke spurgte, 

jeg lod mig finde af dem der ikke søgte mig; 

jeg sagde: >>Se, her er jeg; se, her er jeg!<< 

til et folkeslag der ikke er påkaldte mit navn. 

v2 Jeg bredte mine hænder ud hele dagen 

til et genstridigt folk 

der vandrer ad den vej som ikke er god, 

efter deres egne tanker; 

v3 det folk der krænker mig 

hele tiden op i mit ansigt, 

ofrer i haverne 

og tænder røgelse på teglstenene, 

v4 som bor i gravene 

og overnatter på hemmelige steder, 

som spiser svinekød 

og har suppe{E: Den hebraiske tekst har ordet: *pārāq*, der betyder: >>stykke<<, men Qere og gamle oversættelser går ud fra at der skulle stå: *mārāq*: >>suppe<<.} af urent kød i deres gryder;

v5 som siger: >>Træk dig tilbage,{T: Ordret:>>Træd hen til dig selv<<.} 

kom ikke hen til mig, for jeg er hellig i forhold til dig;<< 

sådanne er en røg i min næse, en ild der brænder hele dagen.

v6 Se, det står skrevet for mit ansigt; 

jeg vil ikke tie, medmindre jeg har gjort gengæld 

og har gjort gengæld i deres skød,{E: Det hebraiske ord: *ḥêq* oversættes i forskellige sammenhænge: >>skød<< eller: >>bryst<<. Det parafraseres undertiden: >>krop<<.}

v7 for jeres misgerninger og jeres fædres misgerninger tilsammen, 

siger HERREN, 

de som tændte røgelse på bjergene 

og hånede mig på højene. 

Så jeg tilmåler først deres løn

i deres skød.

==Guds fortsatte svar: Hans frelse og nyskabelse==

v8 Sådan siger HERREN: 

Ligesom der findes saft i druen, 

og man siger: >>Ødelæg den ikke, 

for der er velsignelse i den,<< 

sådan vil jeg gøre for mine tjeneres skyld 

for ikke at ødelægge det hele.

v9 Så af Jakob vil jeg frembringe afkom 

og af Juda en arving til mine bjerge; 

mine udvalgte skal arve dem, 

og mine tjenere skal bo der.

v10 Og Saron skal blive til græsgang for småkvæg 

og Akors dal til hvileplads for okser, 

for mit folk der søger mig.

***

v11 Men I der forlader HERREN, 

der glemmer mit hellige bjerg, 

der dækker bord for Gad{T: Navnet på en afgud} 

og fylder op med krydret vin for Meni,{T: Navnet på en afgud}

v12 jer har jeg bestemt til sværdet, 

og I skal alle knæle ned til slagtningen. 

For jeg kaldte, men I svarede ikke, 

jeg talte, men I hørte ikke; 

men I gjorde det der var ondt i mine øjne, 

og valgte jer det som jeg ikke brød mig om.

v13 Derfor, sådan siger Herren HERREN: 

Se, mine tjenere skal spise, 

men I skal sulte; 

se, mine tjenere skal drikke, 

men I skal tørste; 

se, mine tjenere skal glædes, 

men I skal blive til skamme;

v14 se, mine tjenere skal juble af hjertefryd, 

men I skal skrige af hjertesmerte 

og jamre af fortvivlelse.{T: Ordret: >>kvæstelse af ånden<<}

v15 Og I skal efterlade jeres navn til forbandelse for mine udvalgte: 

>>Må så Herren HERREN dræbe dig!<< 

Men sine tjenere skal han give{E: I stedet for den hebraiske teksts: *wᵊlaʕᵃvādāʸw yiqrāˀ* (>>Men sine tjenere skal han give<<), forudsætter Septuaginta: *wᵊlaʕᵃvādaî yiqqārēˀ*: >>Men min tjener skal kaldes ved<<. En del oversættere følger denne tekst.} et andet navn.

v16 Hver den der velsigner sig i landet,{T: Kan også oversættes: >>på jorden<<.} skal velsigne sig 

ved den trofaste Gud, 

og den der sværger i landet,{T: Kan også oversættes: >>på jorden<<.} 

skal sværge ved den trofaste Gud; 

for glemt er de tidligere trængsler, 

ja, for de er skjult for mine øjne.

***

v17 For se, jeg skaber nye himle og den nye jord; 

og de tidligere ting skal ikke huskes 

og ikke komme op i tankerne.{T: Ordret: >>i hjertet<<.}

v18 Tværtimod: Fryd jer og jubl til evig tid 

over det jeg skaber! 

For se, jeg skaber Jerusalem til jubel 

og dens folk til fryd.

v19 Og jeg vil juble over Jerusalem 

og fryde mig over mit folk, 

og i den{T: Kan også oversættes: >>i hende<< idet der henvises til Jerusalem.} 

skal der ikke mere høres 

gråd eller skrig.{T: Ordret: >>gråds røst eller skrigs røst<<.}

v20 Derfra skal der ikke mere komme 

et spædbarn der kun lever få dage,{T: Ordret: >>et få dage gammelt spædbarn<<.} 

eller en gammel der ikke når sine levedages tal;{T: Ordret: >>der ikke opfylder sine dage<<.} 

for drengen skal dø hundrede år gammel, 

og synderen der er hundrede år gammel, skal regnes for forbandet.

***

v21 Og de skal bygge huse og bo i dem 

og plante vingårde og spise deres frugt.

v22 De skal ikke bygge for at en anden skal bebo, 

og ikke plante for at en anden skal spise; 

for som træets dage skal mit folks dage være, 

og deres hænders arbejde skal mine udvalgte selv bruge.

v23 De skal ikke slide forgæves 

og ikke føde børn til hurtig død; 

for de er en slægt af HERRENS velsignede, 

og deres efterkommere er hos dem.

v24 Og det sker at før de kalder, da vil jeg svare; 

endnu mens de taler, da vil jeg høre.

v25 Ulv og lam skal græsse sammen,{T: Ordret: >>som én<<.} 

og løve skal æde halm som oksen, 

og en slange – støv er dens føde. 

De skal ikke handle ondt og ikke ødelægge 

på hele mit hellige bjerg, siger HERREN.



