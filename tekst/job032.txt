!!<Modenhed: Delvis færdig>!!
!!<Oversættelse: Lydia Nørrelykke Gad>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 30.10.2023>!!

===Jobs bog, kapitel 32===

==Elihu bliver rasende på de tre venner og Job==

//0 v1 Da holdt disse tre mænd op
//2 med at svare Job,
//3 fordi han var retfærdig i egne øjne.
//1 v2 Så blev Elihu, søn af buzitten Barak’el af Rams slægt{T: Navnene er vest-semitiske, men Buz har både aramaiske(1 Mos 22,21) og arabiske(Jer 25,23) relationer ligesom Us.(Job 1,1)} rasende.{T: Ordret: >>vreden flammede op i<<. Udtrykket forekommer fire gange i vers 2-5.}
//4 På Job blev han rasende 
//6 fordi han gjorde sig selv mere retfærdig end Gud,{T: Kan også oversættes >>han mente at han selv havde mere ret end Gud<<.}{E: *ʕal-ṣaddᵊqô nafšô mēˀᵉlōhîm* ordret: >>på grund af han gørende retfærdig/havende ret hans sjæl mere end Gud<<. *min* sammen med verbet i piel er her opfattet som komparativ. Samme konstruktion og oversættelse findes i Jer 3,11 og Ez 16,51-52. Se Elifaz’ udtalelse i Job 4,17 med note. Nogle vælger at oversætte *min* som præposition >>over for Gud<< og oversætter >>fordi han ville retfærdiggøre sig over for Gud<< eller >>mente at han havde ret over for Gud<<. De fleste oversættelser vælger >>retfærdig<< frem for at >>have ret<<.}
//5 v3 og på hans tre venner blev han rasende
//6 fordi de ikke kunne finde et svar,
//7 men alligevel dømte Job skyldig.{T: Dette kan være en af de 18 rettelser i GT som man mener skriverne foretog idet det oprindelige sagte var: >>de dømte Gud skyldig<<, men dette kunne man ikke skrive om Gud. Man kan opfatte negationen hørende til begge verslinjer således >>de kunne ikke finde et svar og kunne ikke bevise at Job var skyldig<<.}
//3 v4 Men Elihu havde ventet på at Job blev færdig med sit indlæg,{T: Ordret: >>ventet på i ord<<.}
//4 for de andre var ældre end ham.
//2 v5 Da Elihu så
//4 at der ikke var noget svar i de tre mænds taler,{T: Ordret >>mund<<.}
//3 blev han rasende.


==Elihu taler til Jobs venner og konkluderer at Gud må gendrive Job==


//2 v6 Så tog Elihu, Barak’els søn, fra Buz til orde
//3 og sagde:

//4 >>Jeg er i mine yngre år,

//8 men I er ældre mænd,

//7 derfor holdt jeg mig tilbage{E: Verbet *zāḥal* forekommer i den hebraiske tekst i GT kun i 5 Mos 32,24, Mika 7,17 og her og bruges om >>at krybe som en slange<<. I nærværende tekst tillægges det ofte betydningen af at vente. >>Frygt<< ligger også i verbet, derfor oversætter nogle >>derfor var jeg frygtsom<< eller >>frygtede jeg<<.}
//10 og var bange for

//11 at dele min forståelse med jer.{E: *ḥawwōt dēʕî* ordret: >>informere om min kundskab<<. Det kan referere til kundskab, kendskab eller erkendelse.}

//9 v7 Jeg sagde til mig selv:{T: >>til mig selv<< er tilføjet.}
//10 >Lad alderen tale{T: Ordret: >>dagene<<.}

//12 og lad de mange år kundgøre visdom!<

//11 v8 Dog,
//12 ånden{E: *rûₐḥ* kan betyde et menneskes ånd. Det står parallelt med *nᵊšāmāʰ* *šadda* >>den Almægtiges åndedræt<</>>livsånde<< og kan derfor referere til den indsigt menneskets ånd modtager fra Guds ånd, som også giver mennesket liv. Se 1 Mos 2,7; Job 33,4; Es 63,10-11. Kundskab kan også komme fra en åbenbaring i en drøm jvf. Job 33,14f; Job 4,12ff, hvor ordet *rûₐḥ* forekommer begge steder.} er i mennesket,

//14 og den Almægtiges åndedræt skal give dem{T: Dvs. menneskene.} indsigt.{T: Kan oversættes: >>gøre dem forstandige<<.} 

//13 v9 Det er ikke de mange som er vise,

//14 eller de gamle der forstår retten.

//8 v10 Derfor siger jeg:
//9 >Hør på mig,

//10 også jeg vil dele min forståelse.<

//6 v11 Se, jeg ventede på jeres ord,{E: *millîn* Ordret: >>ordene<<, en aramaisk flertalsform. Gælder flere gange i kapitlet, se note til vers 15.}

//8 lagde øre til jeres indsigt,

//9 indtil I fik tænkt jer frem til{T: Ordret >>udforske<<.} ordene. 

//7 v12 Og jeg har forsøgt at forstå jer,

//10 men se,
//11 der var ingen af jer
//13 som kunne bevise at Job tog fejl;{E: Verbet *môxîₐḥ* er en participium der betyder at >>overbevise og kende skyldig<<.}

//14 ingen{T: >>ingen<< er underforstået.} blandt jer kunne svare på hans tale,
//12

//9 v13 så sig ikke:{E: *pen* ordret: >>for at ikke I skal sige<<.} 
//10 >Vi har fundet visdom.

//11 Gud må gendrive ham,{E: *yiddᵊfennû* Ordret: >>drive bort<<. Her betyder det >>overvinde<< og >>tilbagevise<< som bedst oversættes med >>gendrive<<. Det kan oversættes som en jussiv >>Lad Gud gendrive ham<<.}
//12 ikke et menneske!<

//8 v14 Men han har ikke rettet talen mod mig,

//9 og jeg vil ikke svare ham med jeres ord.


==Elihu taler nu direkte til Job==


//5 v15 De{T: Ændringen fra anden person til tredje person viser at Elihu nu henvender sig til Job.} er forfærdet,{T: eller >>chokeret<<.}
//8 de kan ikke svare mere,

//7 ordene{E: *millîm* ordret: >>ordene<< er den hebraiske flertalsform. Men ofte her i Jobs bog anvendes den aramaiske flertalsform *millîn*, se vers 11 og 14. Især i Elihus taler forekommer den aramaiske flertalsform.} er blevet borte for dem.{H: Job 4,2; 18,2; Job 33,32; Job 35,4.16.}

//6 v16 Jeg ventede på dem.{T: Nogle oversætter >>Skal jeg vente<<.}
//8 Men fordi de ikke siger noget, 

//9 - ja, de stod der, 
//10 og svarede ikke længere - 

//7 v17 vil jeg også svare med mit bidrag,{E:*ḥēleq* >>portion, andel<<. Meningen må være at det nu er hans tur.}

//7 også jeg vil dele min forståelse,

//11 v18 for jeg er fuld af ord,

//12 ånden i mit indre{E: *beṭen* er oversat med >>indre<<, vers 8. I visdomslitteraturen er menneskets indre det sted, hvor visdommen findes. De tanker som findes der, kommer til udtryk på læberne.} trænger sig på.{H: Ordsp 22,17-18.}

//10 v19 Se, mit indre er som vin {H: Jer 20,9.}
//12 der ikke er åbnet for,

//11 som nye vinsække der er ved at sprænges.

//9 v20 Lad mig tale
//10 så jeg kan få luft;

//8 jeg vil åbne mine læber
//10 og svare.

//9 v21 Jeg vil ikke undgå at nogen taber ansigt,{E: *ʔal-nāˀ ʔeśśāˀ fᵊnê-ʔîš* >>lad mig ikke løfte en mands ansigt<< bruges om at >>se nogen i øjnene<< i 2 Sam 2,22, og >>vise sig imødekommende<<, jvf. den aronitiske velsignelse i 4 Mos 6,26. I vers 21 oversættes verberne med >>tabe<< og >>smigre<<, og dette gentages i vers 22. Oversættelsen afspejler ordspillet i den hebraiske tekst.}{H: Job 34,19.}

//11 og jeg vil ikke smigre noget menneske,

//10 v22 for jeg forstår mig ikke
//11 på at smigre,

//12 for min skaber ville lade mig tabe med det samme.<<{E: *mʕaṭ yiśśāʔēnî* Ordret: >>pludselig/hurtigt løfte mig<< er et ordspil med vers 21: >>løfte en andens ansigt<< og >>selv blive løftet hurtigt op<<.}{H: 1 Mos 40,20; 40,22.}
