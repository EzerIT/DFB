!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Literært tjek: Trine Tøndering>!!
!!<Eksegetisk bearbejdning: Nicolai Winther-Nielsen>!!
!!<Dato for denne version: 17.07.2017>!!

===Salme 98===

==Overskrift==
v1 En salme.

==Syng for JHVH!==
Syng for JHVH en ny sang,

for han har gjort undere;

hans højre hånd og hans hellige arm{T: Ordret: >>hans helligheds arm<<.}

udøvede frelsen for ham.{T: Kan også oversættes: >>skaffede ham sejr<<. For forståelsens skyld er der her byttet om på linjerne. Egentlig: >>hans højre hånd udøvede frelsen for ham / og hans hellige arm<<.}

v2 JHVH har kundgjort sin frelse,

for folkenes øjne

har han åbenbaret sin retfærdighed.

v3 Han har husket sin nåde

og sin trofasthed{T: Kan også oversættes: >>sandhed<<} mod Israels hus.

Alle jordens ender

har set vor Guds frelse.

==Bryd ud i jubel for JHVH!==
v4 Bryd ud i fryderåd for JHVH, hele jorden!

Bryd ud i jubel, fryd jer, syng!

v5 Lovsyng JHVH til citer,

til citer og høj sang,

v6 til trompeter og hornklang;

bryd ud i fryderåb for kongens, JHVHs, ansigt!

==JHVH kommer!==
v7 Havet og dets fylde skal larme,

verden og de som bor i den!

v8 Strømme skal klappe i hænderne,{T: Ordret: >>skal klappe hånd<<.}

bjerge skal sammen juble

v9 for JHVHs ansigt; for han kommer

for at dømme jorden.

Han skal dømme verden med retfærdighed

og folkeslagene med retskaffenhed.




