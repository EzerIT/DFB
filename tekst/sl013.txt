!!<Modenhed: Færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Christian Højgaard>!!
!!<Literært tjek: Trine Tøndering>!!
!!<Dato for denne version: 06.10.2016>!!
===Salme 13===

==Overskrift==
v1 Til korlederen.{E: Betydningen af *lamnaṣṣēₐḥ* er usikker, men det er sandsynligvis afledt af et verbum der betyder >>dirigere<<.} Salme af David.

==Hvor længe?==
v2 Hvor længe, JHVHv, vil du evigt glemme mig?

Hvor længe vil du skjule dit ansigt for mig?

v3 Hvor længe skal jeg have bekymringer{T: *ʕēṣôt* betyder normalt >>planer<<. Det foreslås ofte at der må være faldet et *v* ud, så der skal stå: *ʕaṣṣāvôt*: >>smerter<<.} i min sjæl,

dagligt have sorg i mit hjerte?

Hvor længe skal min fjende triumfere over mig?

==Klagende bøn==
v4 Se til mig, svar mig, JHVHv min Gud!

Giv mine øjne lys så jeg ikke sover ind i døden,
 
v5 så ikke min fjende skal sige: >>Jeg vandt over ham<<,

min modstander juble over at jeg snubler.

v6 Men jeg stoler på din nåde,{T: Oprindeligt oversat >>miskundhed<<. Ordet *ḥesed* er vanskeligt at oversætte direkte til dansk. Overordnet er det et udtryk for Guds ufortjente, trofaste og kærlige forhold til mennesket indenfor pagten.}

mit hjerte skal juble over din frelse.

Jeg vil synge for JHVH,

for han har gjort vel imod mig.

