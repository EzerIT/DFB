!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 25.03.2025>!!

===Paulus' Andet Brev til Thessalonikerne, kapitel 2===

==Antikrist==

v1 Vi beder jer, brødre, med henblik på vores Herre Jesu Kristi komme og vores samling om ham, v2 at I ikke straks lader jer bringe ud af fatning eller lader jer forskrække enten ved en profeti{T: Ordret: >>en ånd<<.} eller ved et ord eller ved et brev som skulle være fra os, som om Herrens dag er umiddelbart forestående. v3 Lad ikke nogen bedrage jer på nogen måde. For frafaldet skal først komme og lovløshedens menneske, fortabelsens søn, åbenbares, v4 han som sætter sig op imod og ophøjer sig over alt som kaldes Gud og er genstand for tilbedelse, så han sætter sig i Guds tempel og proklamerer om sig selv at han er Gud. v5 Husker I ikke at jeg sagde dette til jer mens jeg endnu var hos jer? v6 Og I kender nu det som holder tilbage{T: Her bruges der intetkøn; i vers 7 bruges der hankøn.} indtil han åbenbares i sin tid. v7 For lovløshedens hemmelighed er allerede aktiv, kun skal han som holder tilbage indtil nu, fjernes. v8 Så vil den lovløse blive åbenbaret, som Herren Jesus vil dræbe med sin munds ånde og gøre magtesløs ved sin tilsynekomst når han kommer.{T: Ordret: >>sit kommes tilsynekomst<<.} v9 Den lovløses komme er med Satans kraft, med enhver magt og løgnens tegn og undere, v10 og med ethvert uretfærdigt bedrag for dem som fortabes, fordi de ikke har taget mod kærligheden til sandheden så de kunne blive frelst. v11 Derfor sender Gud dem forførelsens kraft så de tror løgnen, v12 for at alle de som ikke har troet sandheden, men fandt glæde i uretfærdigheden, skal blive fordømt.

==Tak til Gud==

v13 Men vi skylder altid at takke Gud for jer, brødre, elskede af Herren, for Gud har udvalgt jer som en førstegrøde til at blive frelst{T: Ordret: >>til frelse<<.} ved Åndens helligelse og ved tro på sandheden, v14 til frelse kaldte han jer også ved vores evangelium, så I kan vinde vores Herre Jesu Kristi herlighed.

==Formaning om at stå fast==

v15 Stå derfor fast, brødre, og hold fast ved de overleveringer som I er blevet undervist i enten ved vores ord eller brev. v16 Men han selv, vores Herre Jesus Kristus og Gud vores Far, som har elsket os og i nåde givet os en evig trøst og et godt håb, v17 han trøste jeres hjerter og styrke jer til enhver god gerning og tale.


