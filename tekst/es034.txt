!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Litterært tjek: Trine Tøndering>!!
!!<Dato for denne version: 04.10.2023>!!
===Esajas' Bog, kapitel 34===

==JHVHs straf over Edom og de øvrige fjender==
v1 Kom her, I folkeslag,{T: Kan også oversættes: >>hedninger<<} for at høre! 

Og I folk, lyt nøje efter! 

Jorden og alt hvad der fylder den, skal høre,

verden og alt hvad der gror på den!

v2 For JHVHs vrede er over alle folkeslagene,{T: Kan også oversættes: >>hedningerne<<.} 

og hans harme over hele deres hær; 

han lægger band på dem, 

giver dem hen til slagtningen.

v3 Deres dræbte skal slænges hen, 

og deres lig – stanken af dem skal stige op, 

og bjerge skal flyde med deres blod.

v4 Hele himlens hær skal svinde hen, 

og himlene skal rulles sammen som en bogrulle; 

og hele deres hær skal visne 

som løv visner af en vinstok

og vissent løv af et figentræ.

v5 Når mit sværd har beruset sig i himlen, 

se, over Edom skal det fare ned 

og til dom over det folk jeg lagt band på.

v6 JHVHs sværd er fuldt af blod, 

er mættet af fedt, 

af lams og bukkes blod, 

af vædderes nyrefedt.

For JHVH har slagtoffer i Bosra 

og en stor slagtning i Edoms land.

v7 Og bøfler falder sammen med dem

og tyrekalve sammen med tyre; 

deres jord skal drikke deres blod, 

og deres støv skal mættes af fedt.

v8 For det er en hævndag for JHVH, 

gengældelses år for Zions strid.{T: Kan også oversættes: >>retssag<<.}

v9 Og dets {T: Edoms} bække skal forvandles til tjære 

og dets støv til svovl, 

og dets jord{T: Kan også oversættes: >>land<<} skal blive til brændende tjære.

v10 Hverken dag eller nat skal det slukkes, 

for evigt skal røgen fra det skal stige op; 

fra slægt til slægt skal det ligge øde, 

i evigheds evigheder skal ingen gå igennem det.

v11 Men pelikan{T: Det er usikkert hvilken fugl det drejer sig om. Andre forslag: >>høg<< eller >>grib<<.} og pindsvin{T: Usikkert. Andre foreslår, at der er tale om >>rørdrum<<.} skal eje det, 

og ugle og ravn skal bo i det. 

Han skal strække målesnor ud over det så det bliver tomhed, 

og lodsnor så det bliver øde.{T: De hebraiske ord for >>tomhed<< og >>øde<< er de samme som i 1 Mos 1,2a.}

v12 Dets fornemme folk – der er ingen dér de kalder til kongeværdighed;{T: Kan også oversættes: >>udråber kongedømme<<.} 

og alle dets ledere skal blive til intet.

v13 Dets paladser gror til med tjørne,{T: Ordret: >>går op i tjørne<<.} 

der er nælde og tidsel i dets fæstninger; 

og det skal være boplads for sjakaler, 

opholdssted for strudse.

v14 Ørkendyr{T: Det er usikkert hvilket dyr der er tale om.} og sjakaler{T: Andre oversætter: >>hyæne<<.} skal mødes, 

og bukketrold{T: Bukkelignende dæmon.} skal møde sin fælle, 

kun dér slår Lilit{T: En kvindelig dæmon, der forbindes med natten.} sig til ro  

og finder sig et hvilested.

v15 Dér bygger pilslangen rede og lægger æg, 

ruger{T: Ordret >>spalter<<.} og udklækker sin skygge; 

kun dér samler sig glenter,{T: Det er tale om en uren fugl, måske >>glente<< eller >>grib<<.} 

en med sin fælle.

***

v16 Forsk i JHVHs bog, og læs, 

Ikke en eneste af dem mangler,

den ene savner ikke sin fælle; 

for hans mund har påbudt det, 

og hans Ånd har samlet dem.

v17 Og han har kastet lod for dem,{T: Dvs. for dyrene, v. 14f.} 

og hans hånd har fordelt det iblandt dem med målesnoren; 

til evig tid skal de eje det,

fra slægt til slægt skal de bo der.{T: i Edoms land}


