!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 06.08.2025>!!



===Brevet til Hebræerne, kapitel 7===


==En præst efter Melkisedeks orden==

v1 For denne Melkisedek, konge i Salam, Gud den Højestes præst, som mødte Abraham da han vendte tilbage fra sejren over kongerne,{T: Ordret: >>fra kongernes underkastelse<<.} og velsignede ham, v2 ham gav Abraham tiende af alt. Han{T: Dvs. Melkisedek.} er først, når hans navn oversættes, retfærdigheds konge, og derefter også Salems konge, det vil sige fredskonge. v3 Han er uden far, uden mor og uden stamtavle, han har hverken begyndelse på dagene eller afslutning på livet, men er gjort lige med Guds søn og bliver præst for altid.

v4 Se hvor stor denne er, som Abraham, patriarken, gav tiende af byttet. v5 Og de af Levi sønner som modtager præstetjeneste, har et bud i loven om at tage tiende af folket, og det er deres brødre skønt de nedstammer fra Abraham, v6 men han som ikke nedstammer fra dem, har taget tiende af Abraham, og han har velsignet ham som har løfterne. v7 Men det kan ikke diskuteres{T: Ordret: >>Men det er uden al modsigelse<<.} at det er den ringere som velsignes af den større. v8 Og her er det dødelige mennesker som tager tiende, men dér er det en som har det vidnesbyrd at han lever. v9 Og så at sige har Levi, som tager tiende, gennem Abraham givet tiende, v10 for han var endnu i stamfaderens lænder, da Melkisedek mødte ham.

v11 Hvis altså der var fuldkommenhed under det levitiske præstedømme, for folket modtog loven under det, hvorfor var der så endnu behov for at en anden præst skulle fremstå efter Melkisedeks orden og ikke kaldes efter Arons orden? v12 For når præstedømmet ændres, så vil der af nødvendighed ske en ændring af loven. v13 For han som dette siges om, tilhører en anden stamme, fra hvilken ingen har tjent ved alteret, v14 for det er kendt at vores Herre stammer fra Juda, og i relation til den stamme har Moses ikke talt om præster. v15 Og det er endnu tydeligere når der i lighed med Melkisedek fremstår en anden præst v16 som ikke er blevet det efter den kødelige buds lov, men efter det uforgængelige livs kraft. v17 For han får det vidnesbyrd at

>>du er præst til evig til efter Mekisedeks orden.<<

v18 For et tidligere bud bliver ophævet fordi det var svagt og ubrugeligt, v19 for loven gjorde intet fuldkomment, men et bedre håb er indført, og gennem det nærmer vi os Gud.

v20 Det er ikke sket uden en ed, for andre er blevet præster uden en ed, v21 men han er blevet præst ved en ed ved den som sagde til ham:

>>Herren svor, og han vil ikke ændre mening:

Du er præst til evig tid.<<

v22 På grund af den ed er Jesus blevet en garanti for en bedre pagt. v23 Der var mange der blev præster fordi døden hindrede dem i at forblive i embedet, v24 men fordi han forbliver til evig tid, har han et permanent præstedømme. v25 Derfor kan han også fuldkomment frelse dem som kommer til Gud ved ham, fordi han altid lever for at han kan gå i forbøn for dem.

v26 For en sådan ypperstepræst var passende for os: hellig, uskyldig, ubesmittet, adskilt fra syndere og ophøjet over himlene. v27 Han skal ikke ligesom ypperstepræsterne dagligt frembære ofre først for deres egne synder og dernæst for folkets, for dette har han gjort en gang for alle da han bragte sig selv som offer. v28 For loven indsætter mennesker som ypperstepræster der har svagheder, men edens ord, som kom efter loven, indsætter en søn som er blevet fuldkommen til evig tid.

