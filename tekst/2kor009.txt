!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Paulus' Andet Brev til Korintherne, kapitel 9===


==Opfordring til gavmildhed==

v1 For det er overflødigt at jeg skriver til jer om hjælpen til de hellige, v2 for jeg kender jeres gode vilje, som jeg er stolt af over for makedonerne, så Akaja har været beredt fra sidste år, og jeres iver har tilskyndet de fleste. v3 Men jeg sender brødrene for at vores stolthed over jer ikke skal blive til intet i denne sag for at, som jeg har sagt, I må være beredte, v4 og for at vi ikke, når makedonierne kommer sammen med mig og finder jer uforberedte, skal blive skuffet, for ikke at sige I, i denne tillid. v5 Derfor har jeg anset det for nødvendigt at bede brødrene om at rejse i forvejen til jer og på forhånd bringe jeres rigelige gave i orden som I forud har lovet, så den kan være rede som en rigelig gave og ikke som en smålig.

v6 Men det er sådan: Den som sår sparsomt, høster også sparsomt, og den som sår rigeligt, høster også rigeligt. v7 Enhver skal give{T: >>Skal give<< er indsat.} som hans hjerte har besluttet, ikke med bedrøvelse eller af tvang, for >>Gud elsker en glad giver<<. v8 Men Gud kan give jer al nåde i overflod for at I altid i alt kan have et godt udkomme og være rige på al god gerning, v9 ligesom der står skrevet:

>>Han strøede ud, han gav til de fattige,

hans retfærdighed forbliver til evig tid.<<

v10 Men han som giver ham der sår, korn og brød at spise, vil også give og forøge jeres korn og lade jeres retfærdigheds frugter vokse. v11 I vil blive rige på enhver gavmildhed som frembringer tak til Gud gennem os, v12 for denne tjenestes hjælp udfylder hvad de hellige mangler, men giver også overflod ved mange taksigelser til Gud. v13 Ved denne prøvede troskab i jeres tjeneste priser de Gud på grund af lydigheden mod jeres bekendelse til Kristi evangelium og på grund af oprigtigheden i fællesskabet med dem og med alle, v14 mens de med deres bøn for jer længes efter jer på grund af Guds overvældende nåde mod jer. v15 Gud ske tak for hans uudsigelige gave.


