!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Jørgen Bækgaard Thomsen>!!
!!<Litterært tjek: Trine Tøndering>!!
!!<Dato for denne version: 04.10.2023>!!
===Esajas, kapitel 39===

==Sendebudene fra Babylon==
v1 På den tid sendte Babylons konge Merodak-Bal’adan, Bal’adans søn, breve og gaver til Hizkija, for han havde hørt at han havde været syg og var blevet rask.
v2 Og Hizkija glædede sig over dem og viste dem skatkammeret, sølvet og guldet og balsamstofferne{T: Brugt både til røgelse og parfume.} og den kostelige olie og hele sit våbenkammer og alt det der fandtes i hans forrådskamre; der var ikke den ting som Hizkija ikke lod dem se i sit hus og i hele sit rige.

==Profeti om bortførelsen til Babylon==
v3 Da kom Esajas, profeten, til kong Hizkija og sagde til ham: >>Hvad har de mænd sagt? Og hvorfra er de kommet til dig?<< Hizkija sagde: >>De er kommet til mig fra et land langt borte, fra Babylonien.<<
v4 Og han sagde: >>Hvad har de set i dit hus?<< Hizkija sagde: >>De har set alt hvad der er i mit hus; der var ikke en ting som jeg ikke viste dem i mine forrådskamre.<<
v5 Da sagde Esajas til Hizkija: >>Hør Hærskarers HERREs{N: Hærskarers} ord:
v6 Se, der kommer dage da alt det der er i dit hus, og som dine fædre har samlet indtil denne dag, skal føres til Babylonien; der skal ikke blive noget tilbage, siger JHVH.
v7 Og nogle af dine sønner, der nedstammer fra dig, som du bliver far til, skal de tage, og de skal være hofmænd{T: Der er formodentlig tænkt på eunukker.} i Babyloniens konges palads.<<
v8 Men Hizkija sagde til Esajas: >>Det ord fra JHVH du har talt, er godt.<< Og han sagde: >>Så bliver der fred og stabilitet i mine dage!<<
