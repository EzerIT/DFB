!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 14.11.2023>!!
===Esajas' Bog, kapitel 47===

v1 Stig ned og sæt dig i støv, 

jomfru, Babylons datter! 

Sæt dig på jorden, der er ingen trone, 

kaldæernes datter! 

For du skal ikke fortsætte med at de kalder dig: 

>>sart<< og >>forkælet.<<

v2 Tag håndkværnen{T: Ordret: >>de to kværnsten<<.} og mal mel; 

fjern dit slør, 

tag slæb væk, blot ben, 

vad gennem floder!

v3 Lad din nøgenhed blive blottet, 

lad også din skam blive set. 

Jeg vil tage hævn, 

og jeg vil ikke komme et menneske imøde.{T: For at skåne det.}

v4 Vores forløser,{E: Mange oversættere følger Septuaginta der forudsætter at *ʔādām*: >>et menneske<< (vers 3) skulle have været: *ʔāmar*: >>siger<< og høre til vers 4, så vers 4 skal begynde: >>siger vores forløser<<.} Hærskarers JHVHv{N: Hærskarers} er hans navn, 

Israels Hellige.

***

v5 Sæt sig i tavshed, og gå ind i mørket, 

kaldæernes datter! 

For du skal ikke fortsætte med at de kalder dig:

>>Kongerigers herskerinde<<.

***

v6 Jeg var vred på mit folk, 

jeg vanhelligede min ejendom 

og gav dem i din hånd; 

du viste dem ikke barmhjertighed, 

på en olding gjorde du dit åg meget tungt.

v7 Du sagde: >>Til evig tid 

skal jeg være herskerinde altid.<<{E: Det hebraiske ord: *ʕad* (>>altid<<), der har mange nuancer, er omdiskuteret i sammenhængen. De skriftlærdes accent har knyttet det til næste linje der så skal begynde: >>Så du …<<. Men det foregående ords konsonantform knytter det til denne linje.}  

Du har ikke lagt disse ting på dit hjerte, 

du har ikke tænkt over enden på det.

***

v8 Så hør nu dette, du vellystige, 

som sidder i tryghed, 

som siger i dit hjerte: 

>>Jeg, og ingen anden! 

Jeg skal ikke sidde som enke 

og ikke kende barnløshed!<<

v9 Men disse to ting skal komme over dig, 

pludselig, på én dag: 

Barnløshed og enkestand; 

i deres fulde mål kommer de over dig 

på grund{T: Oversættes af andre: >>på trods af<<.} af dine mange trolddomskunster, 

den store mængde af dine besværgelser.

v10 Du satte din lid til din ondskab, du sagde: 

>>Der er ingen, der ser mig.<< 

Din visdom og din kundskab, de har forført dig, 

og du sagde i dit hjerte: >>Jeg, og ingen anden!<<

v11 Men der kommer ulykke over dig, 

du vil ikke kende dens oprindelse,{E: Verbet: *šḥr* er omdiskuteret. Det betyder oftest: >>søge/længes efter<<. Det er dog vanskeligt i sammenhængen her hvorfor man her i stedet forbinder det med *šaḥar*: >>morgenrøde<< så oversættelsen bliver som valgt her. Atter andre forbinder det med et arabisk ord så der skal oversættes: >>(du vil ikke vide) at trylle den væk<<.} 

og ødelæggelse vil falde over dig, 

du vil ikke kunne sone den,{T: Afvende den med et sonoffer.} 

og over dig vil der pludselig komme 

en undergang du ikke ved af.

v12 Stå nu frem med{T: Kan også oversættes: >>Hold nu fast ved<<.} dine besværgelser 

og dine mange trolddomskunster 

som du har anstrengt dig med fra din ungdom; 

måske kan du opnå noget, 

måske kan du indgyde frygt.

***

v13 Du har udmattet dig med dine mange råd; 

lad nu dem stå frem 

og hjælpe dig, de der gransker{E: Det er omdiskuteret om grundbetydningen verbet *hvr* her er: >>opdeler<< eller: >>tilbeder<<.} himlen, 

de der kigger efter stjernerne, 

de der for hver måned meddeler, 

hvad der skal komme over dig.

v14 Se, de er som strå, 

ild brænder dem op, 

de kan ikke redde deres sjæl{T: Dvs. sig selv.} 

fra en flammes magt; 

der er ingen glødende kul til at varme sig ved,

ingen ild at sidde overfor.

v15 Sådan er de for dig, dem som du har anstrengt dig med, 

dem du har handlet med{T: Andre oversætter: >>færdedes med<<.} fra din ungdom af, 

hver farer vild i sin egen retning, 

der er ingen der frelser dig. 


