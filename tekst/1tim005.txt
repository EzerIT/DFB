!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 23.10.2023>!!

===Paulus' Første Brev til Timotheus, kapitel 5===

==Menighedsregler==

v1 Du må ikke tale hårdt til en gammel mand, men forman ham som en far, unge mænd som brødre, v2 ældre kvinder som mødre, unge kvinder som søstre i al renhed.

v3 Vis de enker respekt som virkelig er enker. v4 Men hvis en enke har børn eller børnebørn, skal disse først lære deres egen familie at leve gudfrygtigt og gøre gengæld mod forældrene, for dette er værdsat af Gud. v5 Men den som virkelig er enke og alene, har sat sit håb til Gud og er vedholdende med bønner og påkaldelser nat og dag, v6 men den der er udsvævende, er levende død. v7 Dette skal du befale for at de må være uangribelige. v8 Hvis nogen ikke sørger for sine egne og mest sin familie, har han fornægtet troen og er værre end en vantro. v9 En enke kan skrives op, når hun er mindst 60 år, en mands hustru, har vidnesbyrd om gode gerninger, har opfostret børn, har vist gæstfrihed, har vasket de helliges fødder, har hjulpet de trængte og hengivet sig til gode gerninger. v11 Men unge enker skal du afvise, for når de i seksuel lyst vender sig imod Kristus, vil de giftes, v12 og de får den dom at de har svigtet deres første tro. v13 Samtidig lærer de også lediggang ved at gå rundt i hjemmene, og de lærer ikke alene lediggang, men også at være sladrende og påtrængende og at tale upassende.

v14 Jeg vil altså at unge enker skal gifte sig, føde børn, styre hus og ikke give modstanderen anledning til dårlig omtale, for nogle har allerede vendt sig bort og følger Satan. v16 Hvis en troende kvinde har enker hos sig, skal hun hjælpe dem, og menigheden skal ikke bebyrdes, så den kan hjælpe dem som virkelig er enker.

v17 Ældste som leder godt, fortjener dobbelt respekt, det vil sige dem som slider med tale og undervisning. v18 For Skriften siger: >>Du må ikke binde munden til på en okse som tærsker,<< og >>en arbejder er sin løn værd.<< v19 Tag ikke imod en anklage mod en ældste uden at det er på basis af to eller tre vidner. v20 Irettesæt dem som synder, i alles nærvær for at også de øvrige skal frygte. v21 Jeg indskærper dig over for Gud og Kristus Jesus og de udvalgtes engle at du overholder dette uden fordomme og uden at være partisk. v22 Vær ikke for hurtig til at lægge hænder på nogen eller at få del i andres synder. Bevar dig selv ren. v23 Drik ikke mere kun vand, men brug lidt vin på grund af din mave og hyppige svagheder. v24 Nogle menneskers synder er åbenlyse og går i forvejen til dom, men hos nogle følger de bagefter. v25 På samme måde er de gode gerninger åbenlyse, og de andre kan ikke skjules.


