!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Paulus' Andet Brev til Thessalonikerne, kapitel 1===


==Forord==

v1 Paulus, Silvanus og Timotheus hilser thessalonikernes menighed i Gud vores far og Herren Jesus Kristus: v2 Nåde være med jer og fred fra Gud vores far og Herren Jesus Kristus.

==Tak for menigheden==

v3 Vi skylder altid at takke Gud for jer, brødre, som det er ret fordi jeres tro vokser, og kærligheden til hinanden forøges hos hver enkelt af jer v4 så at vi selv er stolte af jer i Guds menigheder på grund af jeres udholdenhed og troskab i alle jeres forfølgelser og de trængsler I udholder. v5 Dette er et bevis på Guds retfærdige dom så I bliver regnet for værdige til Guds rige, som I også lider for, v6 så sandt det er retfærdigt af Gud at gengælde dem som trænger jer, med trængsel v7 og jer som lider trængsel, med hvile sammen med os når Herren Jesus åbenbares{T: Ordret: >>ved åbenbaringen af<<.} fra himlen sammen med hans mægtige engle v8 og med flammende ild, når han straffer dem som ikke kender Gud, og som ikke adlyder evangeliet om vores Herre Jesus. v9 De vil blive straffet med en evig ødelæggelse bort fra Herrens ansigt og fra hans magts herlighed v10 når han på den dag kommer for at blive herliggjort i sine hellige og blive underfuld i alle dem som tror; for vores vidnesbyrd for jer blev troet. v11 Derfor beder vi også altid for jer at vores Gud må gøre jer kaldelsen værdige og med kraft fylde jer med al vilje til det gode og troens gerning v12 for at vores Herre Jesu navn må blive herliggjort i jer, og I i ham, eftervores Guds og Herrens Jesu Kristi nåde.


