!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 20.12.2023>!!
===Paulus' brev til romerne, kapitel 2=== 


==Guds dom over det fordømmende menneske==

v1 Derfor er du uden undskyldning, menneske, enhver af jer som fordømmer, for når du fordømmer den anden, fordømmer du dig selv, for du som fordømmer, praktiserer det samme. v2 Men vi ved at Guds dom med rette er over dem der praktiserer den slags. v3 Men du, menneske, som fordømmer dem der praktiserer den slags, og selv gør det samme, mener du at du vil kunne flygte fra Guds dom? v4 Eller ringeagter du hans godheds, overbærenheds og tålmodigheds rigdom fordi du er uvidende om at Guds godhed fører dig til omvendelse? v5 Men på grund af din hårdhed og dit uomvendte hjerte samler du dig vrede til den dag da Guds vrede og retfærdige dom skal åbenbares.{T: Ordret: >>til vredens og Guds retfærdige doms åbenbarings dag<<.}

==Guds dom==

v6 Gud vil gengælde enhver i forhold til hans gerninger: v7 Evigt liv til dem som med udholdenhed i god gerning søger herlighed, anerkendelse og uforgængelighed, v8 men vrede og harme til dem som er egoistiske og ulydige mod sandheden, men lydige mod uretfærdighed. v9 Trængsel og angst vil komme over ethvert menneske som virker det onde, for jøde først og derefter græker; v10 men herlighed, anerkendelse og fred vil komme over enhver som virker det gode, for jøde først og derefter græker, v11 for der er ikke personsanseelse hos Gud.

==Den naturlige lov==

v12 For alle dem som har syndet uden lov, vil også gå fortabt uden lov, og alle dem som har syndet under loven, vil blive fordømt ved loven, v13 for ikke lovens hørere er retfærdige over for Gud, men lovens gørere vil blive erklæret retfærdige. v14 For når hedninger som ikke har loven, af natur gør lovens gerninger, er de som ikke har loven, loven for dem selv; v15 de viser nemlig at lovens gerning står skrevet i deres hjerter når deres samvittighed vidner med, det vil sige, når tankerne indbyrdes anklager eller forsvarer dem v16 på den dag da Gud vil dømme det skjulte i mennesker i overensstemmelse med mit evangelium ved Kristus Jesus.

==Den religiøs-etiske jøde==

v17 Men hvis du kalder dig jøde og stoler på loven og er stolt af Gud v18 og kender hans vilje og værdsætter det væsentlige fordi du undervises af loven v19 og tiltror dig selv at være en vejleder for blinde, et lys for dem i mørke, v20 en opdrager for uforstandige og en underviser for umyndige fordi du har erkendelsens og sandhedens form i loven{T: Paulus afslutter ikke sætningen, og men begynder på en ny sætning i vers 21.} – v21 Du som altså underviser en anden, du underviser ikke dig selv! Du som forkynder at man ikke må stjæle, du stjæler! v22 Du som siger at man ikke må begå ægteskabsbrud, du begår ægteskabsbrud! Du som afskyr afguderne, du begår tempeltyveri! v23 Du som er stolt af loven, vanærer Gud ved overtrædelse af loven! v24 For Guds navn spottes på grund af jer blandt hedningerne, som der står skrevet. 

==Omskærelsens gavn==

v25 Ja! Ganske vist gavner omskærelsen hvis du praktiserer loven, men hvis du er en overtræder af loven, er din omskærelse blevet uomskåren! v26 Altså! Hvis den uomskårne overholder lovens krav, vil den uomskårne så ikke regnes som omskåren? v27 Og den uomskårne af fødsel som opfylder loven, vil dømme dig som er en overtræder af loven til trods for bogstav og omskærelse. v28 For jøden i det synlige er ikke jøde, og omskærelse i det synlige i kød er ikke omskærelse, v29 men jøden i det skjulte er jøde, og hjertets omskærelse ved Ånden og ikke ved bogstaven er omskærelse. Han har ikke sin stolthed fra mennesker, men fra Gud.


