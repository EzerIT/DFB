!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 08.01.2025>!!

===Jakobs Brev, kapitel 5===


==Advarsel til de rige==

v1 Vel, nu I rige, klag og skrig over de ulykker som kommer over jer. v2 Jeres rigdom er rådnet, og jeres tøj er blevet mølædt, v3 jeres guld og sølv er rustet op, og deres rust vil være et vidnesbyrd imod jer og vil fortære jeres kød som en ild. I har samlet jer skatte i de sidste dage. v4 Se, den løn som I har unddraget arbejderne som har høstet jeres marker, råber, og høstfolkenes råb har nået Hærskarers Herres ører. v5 I har levet i luksus på jorden og overdådigt, I har fedet jeres hjerter til slagtedagen, v6 I har fordømt og dræbt den retfærdige; han gjorde ikke modstand mod jer.

==Tålmodighed i lidelse==

v7 Brødre, vær derfor tålmodige indtil Herrens komme. Se, bonden venter tålmodigt på jordens værdifulde frugt, indtil den får tidlig og sen regn. v8 Vær også I tålmodige, styrk jeres hjerter, for Herrens komme er nær. v9 Brødre, ret ikke beklagelser mod hinanden for at I ikke skal blive dømt; se, dommeren står foran døren. v10 Brødre, tag profeterne, som talte i Herrens navn, som et forbillede på lidelse og tålmodighed. v11 Se, vi priser dem lykkelige som holdt ud; I har hørt om Jobs udholdenhed, og I har set afslutningen fra Herren,{H: Job 42,12-15} for Herren er fuld af medlidenhed og barmhjertighed. 

v12 Men frem for alt, mine brødre, sværg ikke hverken ved himlen eller jorden eller ved nogen anden ed, men jeres ja skal være et ja og jeres nej et nej for at I ikke skal falde under dom.

==om bøn==

v13 Lider nogen blandt jer ondt, skal han bede; er nogen glad, skal han synge lovsange; v14 er nogen blandt jer syg, skal han tilkalde menighedens ældste, og de skal bede over ham efter at de har salvet ham med olie i Herrens navn. v15 Og troens bøn vil frelse den syge, og Herren vil rejse ham op, og hvis han har begået synder, vil han blive tilgivet. v16 Bekend derfor jeres synder for hinanden, og bed for hinanden for at I må blive helbredt. En retfærdigs bøn virker med stor styrke.{T: Alternativ oversættelse: >>en retfærdigs bøn har stor styrke, når den virker.<<} v17 Elias var en mand som var ligesom os, og han bad en bøn om at det ikke måtte regne, og det regnede ikke på jorden i tre år og seks måneder. v18 Og igen bad han, og himlen gav regn, og jorden bar sin frugt.

==Afslutning==

v19 Mine brødre, hvis nogen blandt jer farer vild fra sandheden, og nogen omvender ham, v20 skal han vide at den som omvender en synder fra hans vildfarelses vej, frelser hans sjæl fra døden og skjuler en mængde synder.
