!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 16.01.2025>!!

===Peters Første Brev, kapitel 3===


==Formaning til hustruer==

v1 Ligeledes skal I hustruer underordne jer under jeres egne mænd for at de, hvis nogen af dem er ulydige mod ordet, kan blive vundet ved hustruernes adfærd uden ord v2 fordi de iagttager jeres rene adfærd i frygt. v3 Jeres smykke skal ikke være det ydre smykke, som består af hårfletning, påhæng af guld og klæder, v4 men det skjulte menneske, hjertet, med det uforgængelige væsen i en mild og stille ånd som er meget kostbar efter Guds vurdering. v5 For således smykkede de hellige kvinder som håbede på Gud, sig selv i sin tid ved at de underordnede sig under deres egne mænd, v6 ligesom Sara adlød Abraham og kaldte ham herre, og I er blevet hendes børn når I gør det gode og ikke frygter nogen trussel.

==Formaning til mænd==

v7 Ligeledes skal I mænd leve med forståelse sammen med hustruen som et svagere kar; vis dem anerkendelse som medarvinger til livets nåde, så jeres bønner ikke hindres.

==Generel formaning==

v8 Men til sidst: I skal alle være enige, medfølende, elskende brødrene, barmhjertige og ydmyge, v9 gengæld ikke ondt med ondt eller skældsord med skældsord, men velsign tværtimod, for til dette blev I kaldet for at I skulle arve velsignelse.

v10 For >>den som vil elske livet

 	og se gode dage,

skal holde sin tunge fra ondt

 	og sine læber fra bedrag,

v11 og han skal vende sig fra det onde og gøre det gode,

han skal søge freden og stræbe efter den,

v12 for Herrens øjne er til retfærdige

og hans ører til deres bøn,

men Herrens ansigt er vendt bort fra{T: >>Vendt bort fra<< er udtryk for dom.} dem, som gør ondt.<<


==Velsignelsen i lidelsen==

v13 Hvem kan gøre jer ondt hvis I er ivrige efter det gode? v14 Men selvom I også skulle lide på grund af retfærdighed, er I lykkelige. >>Men frygt ikke frygten for dem eller forfærdes,<< v15 men I skal hellige Herren Kristus i jeres hjerter, altid forberedt på forsvar over for enhver som kræver jer til regnskab for håbet i jer, v16 men I skal gøre det med mildhed, frygt og med en god samvittighed for at de som bespotter jeres gode adfærd i Kristus, skal blive skuffede i det de bagtaler jer for. v17 For, hvis det er Guds vilje, er det bedre at lide når I gør det gode, end når I gør det onde.

v18 For også Kristus led engang for vores synder,

en retfærdig for uretfærdige,

for at han kunne føre os til Gud,

han blev dræbt i kødet

men blev gjort levende i ånden,

v19 i den rejste han hen og forkyndte for ånderne i fængslet v20 som var ulydige dengang da Gud ventede tålmodigt{T: Ordret: >>da Guds tålmodighed ventede<<.} i Noas dage mens arken blev bygget; i den blev nogle få, det vil sige otte personer,{T: Ordret >>sjæle<<.} frelst ved vand. v21 Dåben som svarer til den,{T: Det vil sige arken.} frelser nu også jer; dåben, som ikke er en fjernelse af kødets snavs, men en god samvittigheds bøn for Gud, frelser{T: Ordet >>frelser<< er indsat.} ved Jesu Kristi opstandelse, v22 han, som er ved Faderens højre hånd efter at han er steget op til himlen, og efter at engle og magter og kræfter er blevet underlagt ham.


