!!<Modenhed: Færdig>!!
!!<Oversættelse: Svend Erik Petersen>!!
!!<Eksegetisk bearbejdning: Christian Højgaard>!!
!!<Litterært tjek: Trine Tøndering>!!
!!<Dato for denne version: 09.08.2017>!!

===Esajas, kapitel 6===

==Esajas kaldes til profet==

v1 I kong Uzzijas dødsår så jeg Herren sidde på en høj og ophøjet trone, og hans slæb fyldte templet. v2 Der stod serafer over ham. Hver af dem havde seks vinger; og med to skjulte de ansigtet, med to skjulte de deres fødder, og med to fløj de. v3 Og de råbte til hinanden og sagde:{T: Ordret: >>Denne råbte til denne og sagde.<<}

>>Hellig, hellig, hellig er Hærskarers HERRE; hele jorden er fuld af hans hærlighed.<<

v4 Og dørposterne med dørtærsklerne rystede ved lyden af den der råbte, og huset blev fuldt af røg. v5 Da sagde jeg:

>>Ve mig, for det er ude med mig!

For jeg er en mand med urene læber,

og jeg bor midt iblandt et folk der har urene læber.

Og nu har mine øjne set Kongen, Hærskarers HERRE.<<{T: Ordret: >>For mine øjne har set Kongen…<<.}

v6 Så fløj en af seraferne hen til mig. I sin hånd havde han et stykke glødende kul, han havde taget fra alteret med en tang. v7 Og han berørte min mund og sagde:

>>Se, dette kul har rørt ved dine læber;

 din skyld er fjernet,

og din synd er sonet.<<

***

v8 Og jeg hørte Herrens stemme, som sagde: >>Hvem skal jeg sende? Og hvem vil gå for os?<< Da sagde jeg: >>Se, her er jeg, send mig!<< v9 Og han sagde:

>>Gå hen og sig til dette folk:

I skal høre og høre, men ikke forstå,

se og se, men ikke erkende!

v10 Gør dette folks hjerte fedt,

gør dets ører tunghøre, og smør dets øjne ind,

så det ikke ser med dets øjne og hører med dets ører

og forstår med dets hjerte,

så det omvender sig, og han må helbrede det.<<

v11 Men jeg spurgte: >>Hvor længe, JHVHv?<< Og han svarede:

>>Indtil byerne ligger øde uden indbyggere,

husene uden beboere,

landet er helt ødelagt,

v12 JHVH har ført folket langt bort,

og der er mange forladte steder i landet.

v13 Og bliver der en tiendedel til overs i det, skal også den ødelægges.{T: Ordret: >>brændes ned<<.}

Men ligesom der bliver en stub tilbage af terebinten og stenegen når de er fældet, sådan skal denne stub være hellig sæd.<<
