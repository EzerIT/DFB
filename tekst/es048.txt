!!<Modenhed: Delvis færdig>!!
!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 14.11.2023>!!
===Esajas' Bog, kapitel 48===

==JHVH klager over sit folks stivsind; men han vil rense det==

v1 Hør dette, Jakobs hus! 

I der kaldes med Israels navn 

og er udgået af Judas kilde,{T: Ordret: >>vand / vande<<.} 

I der sværger ved JHVHs navn 

og påkalder Israels Gud, 

men ikke i sandhed og i retfærdighed!

v2 For de kalder sig efter den hellige by 

og støtter sig til Israels Gud; 

Hærskarers HERRE{N: Hærskarers} er hans navn.

***

v3 De tidligere{T: Kan også oversættes: >>første<<.} ting har jeg for længst fortalt, 

de udgik af min mund, og jeg forkyndte dem; 

pludselig handlede jeg, og de skete.

v4 Fordi jeg ved at du er hård, 

og din nakke er en sene af jern, 

og din pande er bronze,

v5 så har jeg for længst fortalt det, 

før det kom, forkyndte jeg det for dig 

for at du ikke skulle sige: >>Mit gudebillede gjorde disse ting, 

og mit udskårne billede og mit støbte billede befalede dem.<<

v6 Du har hørt det, så se det nu alt sammen! 

Og I, vil I ikke vedstå det? 

Fra nu af forkynder jeg dig nye ting 

og skjulte ting som du ikke kender.

v7 Det er nu de skabes, og ikke fra gammel tid, 

og før i dag har du ikke hørt om dem 

for at du ikke skal sige: >>Se, jeg har kendt til dem.<<

***

v8 Du har hverken hørt det eller vidst besked, 

og dit øre var heller ikke åbent fra gammel tid; 

for jeg ved at du vil handle meget troløst, 

og fra mors liv bliver du kaldt en overtræder.

v9 For mit navns skyld vil jeg udsætte min vrede, 

og for min æres skyld behersker jeg mig over for dig 

for ikke at udrydde dig.

v10 Se, jeg har lutret dig, men ikke for sølv; 

jeg har prøvet dig i en lidelsesovn.

v11 For min egen skyld, for min egen skyld, vil jeg gøre det; 

for hvordan skal det{T: Her underforstår man normalt: >>mit navn<< (vers 9), og det understøttes bl.a. af Septuaginta.} vanhelliges? 

Og min ære giver jeg ikke til en anden.

==JHVH har kaldet Kyros==

v12 Hør på mig, Jakob, 

og Israel, min kaldte! 

Jeg er den samme,{T: Ordret: >>Jeg er Ham<<, se note til 41,4.} jeg er den første, 

jeg er også den sidste.

v13 Min hånd har også grundlagt jorden, 

og min højre hånd har spændt himlen ud; 

kalder jeg på dem, 

så står de der sammen.

v14 Saml jer, alle sammen, og hør efter! 

Hvem blandt dem {T: Nemlig afguderne} har fortalt disse ting: 

Den JHVH elsker,{T: Dvs. Kyros.} skal udføre hans ønske mod Babylon 

og hans magt{T: Ordret: >>arm<< der i mange sammenhænge er synonym for >>magt<< og >>styrke<<.} mod kaldæerne.

v15 Jeg, jeg har talt, og jeg har også kaldt ham; 

jeg har ladet ham komme, og hans vej lykkes.

==Israel skal befries og bringes hjem fra Babylon==

v16 Kom hen til mig, hør dette: 

Fra begyndelsen har jeg ikke talt i det skjulte, 

fra den tid den{T: Jorden, vers 13.} blev til, er jeg der; 

og nu har Herren JHVH sendt mig og sin Ånd.

v17 Sådan siger JHVH, din løskøber, 

Israels Hellige: 

Jeg er JHVH din Gud 

der lærer dig at opnå noget, 

der leder dig på en vej du skal gå.

v18 Gid du ville lytte nøje til mine bud, 

så blev din fred som floden 

og din retfærdighed som havets bølger,

v19 så blev dit afkom som sandet 

og dit livs efterkommere som dets sandskorn; 

dets navn skulle ikke udslettes eller tilintetgøres fra mit ansigt.

***

v20 Gå ud fra Babylon, 

flygt fra kaldæerne! 

Fortæl det med jublende røst,

forkynd det, 

udbred det til jordens ende, 

sig: >>JHVH har løskøbt sin tjener Jakob.<<

v21 Og de led ikke tørst da han førte dem gennem øde egne, 

vand fra en klippe lod han flyde til dem; 

og han spaltede en klippe, 

og vand fossede ud.

***

v22 Der er ingen fred, siger JHVH, for de ugudelige.


