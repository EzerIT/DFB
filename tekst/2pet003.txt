!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 16.01.2025>!!

===Peters Andet Brev, kapitel 3===


==Bespottere og Herrens dags komme==

v1 I elskede! Dette er allerede det andet brev jeg skriver til jer, og i dem vækker jeg jeres rene tanker ved en påmindelse v2 så I husker de ord som tidligere er blevet talt af hellige profeter og ved jeres apostle. v3 Først skal I forstå dette at der i de sidste dage vil komme bespottere med spot, som lever efter deres egne lyster, v4 og de siger: >>Hvad er der blevet af løftet om hans komme? Fra den dag fædrene sov hen, forbliver alt som fra skabelsens begyndelse.<< v5 For med vilje ignorerer de at der fra gammel tid var himle og en jord som er fremstået af vand og ved vand ved Guds ord, v6 ved dem blev den daværende verden oversvømmet af vand og gik til grunde, v7 men de nuværende himle og jord er blevet bevaret med henblik på ild ved det samme ord, idet de bevares til dommens og ødelæggelsens dag for de ugudelige mennesker.

v8 Men dette ene må I ikke glemme, elskede, at for Herren er én dag som tusind år, og tusind år som én dag. v9 Herren tøver ikke med at opfylde sine løfter, sådan som nogle betragter det som en tøven, men han er tålmodig med  jer, fordi han ikke vil at nogen går fortabt, men at alle må nå til omvendelse.

v10 Men Herrens dag vil komme som en tyv; på den dag vil himlene forgå med et brag, og elementerne vil brændes og opløses, og jorden og gerningerne på den skal ikke findes. v11 Fordi alt dette skal opløses på denne måde, hvilket slags folk bør I da være i hellig færden og gudsfrygt, v12 mens I venter på og fremskynder Guds dags komme, på grund af hvilken himlene vil antændes og opløses og elementerne brænde og smelte! v13 Men ifølge hans løfte venter vi på nye himle og en ny jord hvor retfærdighed bor.

==Om Paulus==

v14 Derfor, I elskede, fordi I venter dette, så stræb efter at blive fundet uden plet og fejl af ham i fred v15 og anse Herrens tålmodighed som noget der bringer frelse,{T: Ordret: >>for frelse<<.} ligesom også vores elskede bror Paulus har skrevet til jer med den visdom som er blevet givet ham, v16 som han også gør i alle sine breve når han taler om dette i dem. Der er i dem noget vanskeligt som uvidende og ustabile fordrejer til deres egen ødelæggelse, ligesom også med de øvrige Skrifter.

==Afslutning==

v17 Derfor skal I, elskede, da I kender det forud, vogte jer for at I ikke skal blive revet med af de lovløses vildfarelse og falde bort fra jeres egen fasthed, v18 men I skal vokse i vores Herres og frelsers, Jesu Kristi, nåde og erkendelse. Ham være ære nu og til evighedens dag. Amen!



