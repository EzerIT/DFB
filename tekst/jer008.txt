!!<Oversættelse: Lydia Nørrelykke Gad>!!
!!<Eksegetisk bearbejdning: Jørgen Bækgaard Thomsen>!!
!!<Literært tjek: Trine Tøndering>!!
!!<Dato for denne version: 17.09.2025>!!

===Jeremias' bog, Kapitel 8===


==HERRENS dom==


//0 v1 >>Til den tid
//4 - det er HERRENS udsagn -
//3 skal de tage knoglerne af Judas konger, knoglerne af dets ledere, knoglerne af præsterne, knoglerne af profeterne og knoglerne af Jerusalems indbyggere ud af deres grave.
//2 v2 De skal sprede dem ud for solen, månen og hele himlens hærskare
//4 som de har elsket,
//5 og som de har tjent,
//6 og som de har fulgt,
//7og som de har søgt,
//8 og som de har kastet sig ned for at tilbede.
//3 De skal ikke samles sammen,
//6 de skal ikke begraves,
//5 til gødning{H: Jer 16,3-4.} på jordens overflade skal de blive.
//4 v3 Døden vælges frem for livet af hele resten, 
//7 de som er tilbage af denne onde slægt, 
//6 de som er tilbage alle de steder
//7 som jeg har fordrevet dem til.
//5 Det er Hærskarers{N: Hærskarers.} HERRES udsagn.


==Et genstridigt folk==


//1 v4 Og du skal sige til dem: 
//2 >Sådan siger HERREN:

//3 Hvis de falder, 
//8 rejser de sig så ikke igen? 

//7 Hvis en vender sig bort,
//8 vender han så ikke om?<<<{T: Eller: >>vender tilbage<<. Samme verbum er anvendt med modsatrettet betydning og optræder derved som et ordspil. Denne samtaleform med retoriske spørgsmål er ofte anvendt i Jeremias' bog.}

//6 v5 Hvorfor er dette folk frafaldent,{T: Det kan også være HERREN der taler her. I så fald er >>fra mig<< underforstået. HERREN skifter ofte i sine taler mellem direkte tale til folket og hans tanker om folket til Jeremias. Undertiden kan det være svært at skelne og vide hvad der er HERRENS tanker, og hvad der er Jeremias' tanker, det synes vævet sammen og understreger Jeremias som HERRENS talerør til folket, jf. Jer 5,5.}

//7 Jerusalem, et evigt frafald?

//8 De holder fast ved bedraget, 

//8 og de nægter 
//9 at vende om.

//5 v6 Jeg har lagt mærke til
//7 og hørt

//6 at de taler hvad der ikke er ret.

//8 Intet menneske angrer sin ondskab

//9 og siger:
//10 >>Hvad har jeg gjort!<<

//7 Alle vender de sig bort i deres livsløb 

som en hest
//9 der styrter afsted i krigen.

//8 v7 Selv storken på himlen

kender sine bestemte tider, 

//10 og turtelduen,{T: Eller >>duen<<.} svalen{T: Eller >>(mur)sejleren<<, der ligner en stor svale.} og tranen,{E: *ʕāgûr* findes kun her og i Es 38,14. Oversættelsen er usikker. De fleste oversætter >>tranen<<, andre >>drosselen<<.} 

de giver agt på tiden
//11 når de skal komme,

//9 men mit folk kender ikke

HERRENS ret.{H: Jer 5,4.}

***

//4 v8 Hvordan kan I sige:
//6 >>Vi er vise,

//7 og HERRENS lov er hos os!<< 

//5 Sandelig, se, til løgn

har skrivernes løgnepen gjort den!

//6 v9 De vise vil blive gjort til skamme,{E: Verberne her i vers 9 står i perfektum og kan oversættes >>De vise blev gjort til skamme<<, men de fleste vælger præsens eller futurum idet det opfattes som en sikker og uafvendelig konsekvens der vil indtræffe.}

//7 de vil blive grebet af rædsel{E:*htt* (>>grebet af rædsel<<) og *bôš* (>>blive til skamme<<) står ofte sammen i Jeremias’ bog.}{H: Jer 17,18; 48,20; 50,2.} 
 
//9 og fanget.

//8 Se, HERRENS ord har de forkastet,

//10 så hvad for en visdom er det de har?


==HERREN straffer sit folk==


//9 v10{T: Jer 8,10-12 er næsten identisk med Jer 6,12-15.} >>Derfor giver jeg deres hustruer til andre,

//11 deres marker til andre ejere,{T: >>Andre<< er tilføjet fra forudgående verslinje.}

//10 for fra de mindste til de største,

enhver af dem søger uretmæssig vinding, 

//12 fra profet til præst,

enhver af dem praktiserer løgn,

//13 v11 og de helbreder mit folks brud som en let sag

//15 idet de siger:
//16 >Fred, fred!<

//14 men der er ingen fred.

//11 v12 De skulle virkelig have skammet sig{T: Eller >>de skal blive gjort til skamme<<.}

//13 for en vederstyggelighed{H: Jer 2,7.} har de gjort.

//12 Desuden føler de overhovedet ingen skam,

//14 og 
//16 det at blive til skamme
//15 kender de ikke til.

//13 Derfor skal de falde blandt dem som falder,

//15 til tiden for deres hjemsøgelse skal de snuble

//16 - siger HERREN.

***

//14 v13 Jeg vil samle dem ind og gøre ende på dem{E: Her et ordspil på forskellige, men næsten enslydende verber: *ʔāsōf* (Qal infinitiv absolut af *asf*) >>samle<< og *ʔᵃsîfēm* (Hiphil imperfektum af *suf*) >>gøre ende på<<. Mange oversætter >>jeg vil samle deres høst<< idet man opfatter *ʔᵃsîfēm* som et substantiv >>høst<<. Andre sammenligner med Sef 1,2 og ændrer vokaliseringen så de to verber oversættes som ét emfatisk verbum enten >>sandelig samle<< eller >>fuldstændig gøre ende på<<.}{H: Jer 6,9.}

//17 - det er HERRENS udsagn.

//16 Der er ingen druer på vintræet

//18 og ingen figner på figentræet,

//17 bladene er visnet,

//15 og hvad jeg gav dem,
//16 vil forsvinde fra dem.<<{T: Eller >>og jeg gav dem til dem der drog hen over dem<<. Teksten er uklar. LXX m.fl. oversætter den ikke.}{H: Mika 7,1-2.}


==Folkets svar==


//0 v14 >>Hvorfor bliver vi siddende?{T: Folket taler nu sammen.}

//2 Saml jer!

//3 Lad os tage hen til de befæstede byer

//3 og lad os omkomme der,

//4 for HERREN vores Gud har forårsaget at vi omkommer.{T: Ordret: >>har gjort os stille<<.}

//6 Han har givet os forgiftet{E:* rōˀš* (>>gift<<), en bitter og giftig urt.} vand{H: Jer 9,14; 23,15.} at drikke,

//5 for vi har syndet imod HERREN.

//1 v15 Vi håbede på fred,

//5 men intet godt kom,

//4 på en tid med helbredelse, 

//5 men se: Rædsel!<<{H: Jer 14,19.}

//3 v16 Fra Dan høres hans hestes prusten,{T: Det er uklart om det er Jeremias eller folket der taler her.}

//5 ved lyden af vrinsken fra hans stærke hingste{T: >>hingste<< er tilføjet.} 

ryster hele landet.

//4 De kommer,
//4 og de fortærer landet og dets overflod,

byen 
//5 og de som bor i den.


==HERRENS advarsel==


//2 v17>>For se, nu sender jeg iblandt jer

slanger, giftslanger{H: 4 Mos 21,6-9.}

//5 som der ikke findes nogen besværgelse{T: Ordret: >>hvisken<<.} imod,
//4 og de vil bide jer{H: 2 Kong 24,2-3.}

//5 - det er HERRENS udsagn.<<


==Jeremias' sorg over sit folk==


//3 v18 Uhelbredeligt{E: *mavlîgîtî* findes kun her. Man forsøger at opløse ordet i *mivli geha* (>>ingen helbredelse<<). Teksten er vanskelig og oversættelsen er usikker. LXX oversætter >>uhelbredelig<<. Nogle knytter det til vers 17. En alternativ oversættelse af *mavlîgîtî* er >>min glæde<<, >>min trøst/lindring<< idet verbet *balag* betyder >>smile, skinne<<. Dertil kommer at der er et ordspil mellem *ʕᵃlê* der ved en vokalændring kan betyde >>gå bort/er væk<< og *ʕālay* >>over mig<<, og der oversættes >>Min glæde er borte, sorg er over mig<<. Der ses her bort fra accenten.} stiger sorg op i mig!{T: Eller >>Min glæde er borte, sorg er over mig, mit hjerte er sygt<<.}

//7 Mit hjerte er sygt i mig.

//6 v19 Hør nu,{T: Ordret: >>se<<.} en stemme, et råb om hjælp fra mit folks datter

fra et land langt borte!

//8 Er HERREN ikke i Zion?

//9 Eller er hendes konge ikke der?

//7 Hvorfor har de krænket{H: Jer 7,18-19; 11,17.} mig{T: HERREN bryder pludselig ind og stiller folket spørgsmål.} med deres gudebilleder,

med fremmede tomheder? 

//8 v20 Høsten er forbi, 
//9 sommeren er til ende,

//10 og vi er ikke frelst!

//5 v21 Over mit folks datters sammenbrud er jeg knust, 

//8 jeg går i sørgeklæder,
//9 rædsel har grebet mig.

//7 v22 Er der ingen balsam i Gilead?{H: 1 Mos 37,25.}

//8 Eller er der ingen læge der?

//6 For, hvorfor er der ikke kommet 

heling{T: Ordret: >>ny hud<< (over såret).}{H: Jer 30,17; 33,6.} til mit folks datter? 

//4 v23 Gid mit hoved var vand,

//6 mit øje en kilde af tårer,

//5 så ville jeg græde dag og nat

over de dræbte af mit folks datter!

