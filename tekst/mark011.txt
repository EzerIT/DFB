!!<Modenhed: Rå oversættelse>!!
!!<Oversættelse: Svend Erik Petersen>!!
!!<Eksegetisk bearbejdning: Endnu ikke sket>!!
!!<Dato for denne version: 28.05.2021>!!

===Markusevangeliet, kapitel 11===

== Jesus rider ind i Jerusalem, 1-10, går ud til Bethania, forbander figentræet, 11-14. Han renser helligdommen, 15-19, taler om troen og bønnen, 20-26. Han nægter at svare på ypperstepræsternes spørgsmål om hans myndighed, 27-33.==

v1 Og da de nærmede sig til Jerusalem, til Bethfage og Bethania ved Oliebjerget, sendte han to af sine disciple af sted og sagde til dem: v2 >>Gå hen til den landsby, der ligger foran jer, og lige, når I kommer ind i den, skal I finde et føl bundet, som der endnu aldrig har siddet noget menneske på; løs det, og kom her hen med det! v3 Og hvis nogen siger til jer: Hvorfor gør I det? skal I sige: Herren har brug for det, og han sender det herhen igen med det samme.<< v4 Og de gik hen og fandt føllet bundet ved døren udenfor ved gyden, og de løste det. v5 Og nogle af dem, der stod der, sagde til dem: >>Hvad er det, I gør? Løser I føllet?<< v6 Men de sagde til dem, som Jesus havde sagt, og de gav dem lov til det. v7 Og de førte føllet hen til Jesus og lagde deres kapper på det, og han satte sig på det. v8 Og mange bredte deres kapper ud på vejen, andre kviste, som de skar af på markerne. v9 Og de, der gik foran, og de, der fulgte efter, råbte: >>Hosanna! Velsignet være den, der kommer, i Herrens navn! v10 Velsignet være vor far Davids rige, der kommer, hosanna i det Højeste!<<

v11 Og han gik ind i Jerusalem, i helligdommen, og da han havde set på det hele, gik han ud til Bethania med de tolv, da det allerede var aftenstid. v12 Og den næste dag, da de gik ud af Bethania, blev han sulten. v13 Og da han på langt afstand så et figentræ, der havde blade, gik han derhen for at se, om han måske kunne finde noget på det, og da han kom hen til det, fandt han ikke andet end blade; for det var ikke figentid. v14 Og han talte og sagde til det: >>Aldrig i evighed skal nogen mere spise frugt af dig!<< 

v15 Og de kom til Jerusalem; og han gik ind i helligdommen og begyndte at jage dem ud, der solgte og købte i helligdommen, og han væltede vekselerernes borde og duesælgernes stole. v16 Og han tillod ikke, at nogen bar noget igennem helligdommen. v17 Og han underviste og sagde til dem: >>Er der ikke skrevet, at mit hus skal kaldes et bedehus for alle folkeslagene? Men I har gjort det til en røverhule!<< v18 Og ypperstepræsterne og de skriftlærde{N: Skriftlærd} hørte det, og de prøvede at finde ud af, hvordan de kunne slå ham ihjel; for de var bange for ham, fordi hele folkemængden blev fuld af forundring over hans lære. v19 Og da det blev aften, gik han uden for byen. 

v20 Og da de om morgenen gik forbi, så de, at figentræet var visnet fra roden af. v21 Og Peter huskede det og sagde til ham: >>Mester! Se, det figentræ, du forbandede, er visnet!<< v22 Og Og Jesus svarede og sagde til dem: >>Hav tro på Gud! v23 Sandelig, siger jeg jer, den, der siger til dette bjerg: Løft dig op og kast dig i havet, og ikke tvivler i sit hjerte, men tror, at det sker, som han siger, ham skal det ske for. v24 Derfor siger jeg til jer: Alt, hvad I beder og anmoder om, tro, at I har fået det, så skal det ske. v25 Og når I står og beder, så tilgiv, hvis I har noget imod nogen, for at også jeres Far, der er i himlene, må tilgive jer jeres overtrædelser. v26 [Men hvis I ikke tilgiver, skal jeres Far, der er i himlene, heller ikke tilgive jeres overtrædelser]{T: Det sidste vers står ikke i alle håndskrifter}.

v27 Og de kom igen til Jerusalem; og mens han gik omkring i helligdommen, kom ypperstepræsterne og de skriftlærde{N: Skriftlærd} og de ældste hen til ham. v28 Og de sagde til ham: >>Hvad er det for en myndighed, du gør disse ting med?<< v29 Men Jesus sagde til dem: >>Jeg vil spørge jer om én ting, og svar mig på den, så vil jeg sige jer, hvilken myndighed jeg har til at gøre disse ting. v30 Johannes’ dåb, var den fra himlen eller fra mennesker? Svar mig!<< v31 Og de tænkte ved sig selv og sagde: >>Siger vi: Fra himlen, så vil han sige: Hvorfor troede I ham så ikke? v32 Men siger vi: Fra mennesker -<< så var de bange for folket; for alle regnede med, at Johannes virkelig var en profet. v33 Og de svarede og sagde til Jesus: >>Vi ved det ikke.<< Og Jesus sagde til dem: >>Så siger jeg heller ikke til jer, med hvilken myndighed jeg gør disse ting.<<


























