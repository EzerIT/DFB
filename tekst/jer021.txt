!!<Modenhed: Delvis færdig>!!
!!<Oversættelse: Lydia Nørrelykke Gad>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 09.09.2024>!!

===Jeremias’ bog, kapitel 21===

==Kong Sidkija sender bud til Jeremias for at han skal bede for dem==

//0 v1 Det ord,
//2 som kom til Jeremias fra HERREN
//3 da kong Sidkija sendte Pashkur, Malkias’ søn, og præsten Sefanija, Ma’asejas søn,{H: Jer 37,3; 29,25-26.} til ham 
//4 for at sige:
//5 v2 >>Søg{H: Sl 34,5; 77,3.} HERREN for os,
//7 for Nebukadnesar, Babylons konge, fører krig imod os.
//6 Måske HERREN vil gøre med os ligesom ved alle hans undere,{H: Sl 119,18.}
//7 så han{T: Nebukadnesar.} drager væk fra os.<< 


==Jeremias’ budskab fra HERREN==


//1 v3 Men Jeremias sagde til dem:
//2 >>Sådan skal I sige til Sidkija:
//4 v4 >Sådan siger HERREN, Israels Gud:
//5 Se, jeg vender alle krigsvåbnene rundt,{E: *mēsēv* kan betyde >>vende rundt<<, >>vende tilbage<<, >>omringe<< og kan i krigsøjemed opfattes både positivt og negativt. Atter et af Jeremias’ fine ordspil.}
//9 de som er i jeres hånd,
//8 med hvilke I kæmper mod Babylons konge og kaldæerne{T: Babylons hær.}{H: Jer 22,25; 32,4-5.24-25.28-29; 33,5; 2 Kong 25,4-5.10.13}
//10 der belejrer jer
//9 uden for muren.{T: Ordret: >>fra uden for muren<<. Nogle opfatter udtrykket her at kaldæerne ikke er lige >>uden for muren<<, men >>ude på marken<<, og at kampen foregår der.}
//7 Jeg vil samle dem{T: Kaldæerne.} ind i denne bys midte. 
//8 v5 Jeg vil selv kæmpe mod{T: Ordret: >>med<<.} jer med udstrakt hånd{H: Jer 6,12; 15,6; Klag 2,5.} og med stærk arm, med vrede og harme og voldsomt raseri.{H: Jer 10,10; 32,27; 50,13.} 
//9 v6 Jeg vil slå denne bys indbyggere ned, både menneskene og de vilde dyr.{H: Jer 27,6.}
//10 Ved en stor pest skal de dø.
//6 v7 Og derefter
//8 – det er HERRENS udsagn -
//7 vil jeg give Sidkija, Judas konge, og hans tjenere og folket
//10 - og de som er tilbage i denne by efter pesten, efter sværdet og efter hungersnøden -
//9 i Nebukadnesars, Babylons konges hånd og i deres fjenders hånd og i deres hånd som tragter dem efter livet.{T: Ordret: >>de som hjemsøger deres sjæl<<.}
//8 Han vil slå dem ned med sværdet helt op til skaftet.{E: *lᵊfî-ḥerev* ordret: >>til sværdets mund<<. I Vulgata og flere andre oversættelser oversættes det >>med sværdets æg<<, dvs. med sværdets skarpe kant. Septuaginta derimod oversætter det hebraiske ordret: >>indtil daggertens (stikvåben) mund<<.} 
//9 Han vil ikke skåne dem,
//10 og ikke have medynk 
//10 og ikke være barmhjertig.<<<{T: >>Eller være nådig<<.}{H: Jer 13,14.}


//3 v8 Til dette folk skal du sige:
//5 >>Sådan siger HERREN:
//6 Se, jeg lægger foran jer livets vej og dødens vej.{H: 5 Mos 11,26-32; 30,15-20.}
//9 v9 Den som bliver i denne by,
//8 skal dø ved sværdet og ved hungersnøden og ved pesten;
//9 men den som går ud
//11 og går over{T: Ordret: >>falder<<, >>deserterer<<.} til kaldæerne
//12 der belejrer jer,
//10 skal leve,
//11 og sit liv{T: Ordret: >>sin sjæl<<.} skal han have som bytte.{H: Jer 38,2; 39,18; 45,5.}
//7 v10 For jeg har vendt mit ansigt mod denne by til det onde
//9 og ikke til det gode 
//10 – det er HERRENS udsagn -
//8 den skal gives i Babylons konges hånd,
//9 og han skal brænde den fuldstændigt ned.<<{T: Ordret: >>brænde fuldstændigt med ild.<<.}

==Domsord mod Judas konger==

//4 v11 Og til Judas konges hus:
//5 >>Hør HERRENS ord,
//7 v12 Davids hus!
//6 Sådan siger HERREN:

//7 Døm ret om morgenen,

//10 udfri den berøvede af undertrykkerens hånd

//9 for at ikke min vrede skal bryde ud som ild
//11 og brænde
//12 så ingen kan slukke den

//10 på grund af deres gerningers ondskab.{H: Jer 4,4; 23,2.22; 25,5; 26,3; 44,22.}

//8 v13 Se, jeg vil komme over dig,{T: Eller >>til dig<<.}
//10 du som troner over dalen,{E: Ordret: >>siddende/boende dalen<<. Denne hebraiske konstruktion finder vi også om HERREN, der troner over keruberne på pagtens ark.}{H: 1 Sam 4,4; 2 Sam 6,2; Jer 49,4.}

//12 klippen på sletten{H: Jer 48,21.}

//13 – det er HERRENS udsagn.
//11 I som siger:

//12 >Hvem kan drage ned imod os?{T: For at angribe.}
//13 Hvem kan komme ind i vores boliger?<

//9 v14 Jeg vil hjemsøge jer 

ligesom frugten af jeres gerninger

//10 – det er HERRENS udsagn.

//9 Jeg vil sætte ild til hendes skov,

//10 og den vil fortære alt omkring hende.<<
