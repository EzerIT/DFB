!!<Oversættelse: Jørgen Bækgaard Thomsen>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 09.01.2024>!!
===Esajas' Bog, kapitel 54===

==HERREN genrejser Jerusalem==

v1 Råb af fryd, du ufrugtbare, du der ikke fødte! 

Bryd ud i frydefuld jubel, ja, råb af glæde, du der ikke havde veer! 

For den forladtes børn{T: Kan også oversættes: >>sønner<<.} er flere end den giftes børn, 

siger HERREN.

v2 Gør pladsen til dit telt større, 

og de skal spænde din boligs teltduge ud, 

det må du ikke afholde dig fra; 

gør dine barduner lange, 

og sæt dine pløkker fast!

v3 for du skal brede dig til højre og venstre,{T: Kan også oversættes: >>mod syd og nord<<. Den hebraiske tekst har dog her ikke de oftest brugte ord for nord og syd.} 

og dit afkom skal tage folkeslag{T: Kan også oversættes: >>hedninger<<.} i eje, 

og øde byer skal de gøre beboelige.

***

v4 Frygt ikke, for du skal ikke skamme dig, 

og vær ikke beskæmmet, for du skal ikke komme til at skamme dig; 

for du skal glemme din ungdoms skam, 

og din enkestands vanære skal du ikke mere huske.

v5 For din ægtemand{T: Det hebraiske ord står i pluralis, der må opfattes som pluralis majetatis. Sætningen oversættes af nogle: >>Din skaber tager dig til hustru<<.} er din skaber,

Hærskarers{N: Hærskarers} HERRE er hans navn; 

og din løskøber er Israels Hellige, 

han skal kaldes hele jordens Gud.

v6 For som en forladt hustru der var forladt

og bedrøvet i ånden, har HERREN kaldet dig,

som en ungdomshustru – skulle hun forstødes? 

siger din Gud.

***

v7 Et lille øjeblik forlod jeg dig, 

men i stor barmhjertighed vil jeg samle dig.{T: Som hyrden samler sin hjord.}

v8 I overstrømmende vrede skjulte jeg et øjeblik mit ansigt for dig; 

men med evig nåde forbarmer jeg mig over dig, 

siger din løskøber, HERREN.

***

v9 For dette er for mig som Noas vande: 

Som jeg svor 

at Noas vande ikke mere skulle oversvømme jorden, 

sådan har jeg svoret ikke at være vred på dig eller true dig.

v10 Om også bjergene flytter sig 

og højene vakler, 

så flytter min nåde sig ikke fra dig, 

og min fredspagt vakler ikke, 

siger HERREN, der forbarmer sig over dig.

***

v11 Du arme, blæst omkuld af storm, ikke trøstet, 

se, jeg lægger dine sten i mørtlen{E: Betydningen af ordet *pûx* er omdiskuteret. Det betegner normalt øjensminke og kan måske oversættes: >>i smukke farver<<, og er da udtryk for at Gud vil smykke sit folk. Men her går man ud fra, at det betegner mørtel. Andre går på baggrund af Septuaginta ud fra at der skulle stå: *nōfex*: >>malakit<<.}

og lægger din grundvold med safirer.

v12 Og jeg sætter dine murtinder med rubin{T: Det er usikkert hvilken ædelsten der er tale om. Det hebraiske ord findes kun her og Ez 27,16. Mange tænker på >>rubin<<, andre foreslår: >>agat<<.} 

og dine porte med karfunkelsten 

og hele din ringmur med ædelsten.

v13 Og alle dine sønner skal være HERRENS elever, 

og dine børn skal have stor fred.

v14 Du skal grundfæstes på{T: Kan også oversættes: >>ved hjælp af/gennem<<.} retfærdighed; 

du skal være{T: Den hebraiske tekst har imperativ, men her må den opfattes som løfte.} langt fra undertrykkelse, 

for du skal ikke frygte, 

og fra terror, 

for den skal ikke komme dig nær.

v15 Se, hvis man angriber, er intet fra mig; 

den der angriber dig, skal tilfalde dig.{T: Der er nok en dobbelthed i den hebraiske formulering: Enten skal angriberen falde for Israel, eller han skal blive Israels ven.}

***

v16 Se, jeg har skabt en smed 

der blæser en kulild op 

og laver et redskab til sit brug, 

og jeg har skabt en ødelægger til at tilintetgøre.

v17 Hvert redskab der er lavet imod dig, 

skal ikke være effektivt, 

og hver tunge der rejser sig imod dig i retten, 

skal du få dømt. 

Det er HERRENS tjeneres arv, 

og deres retfærdighed kommer fra mig, 

lyder HERRENS udsagn.


