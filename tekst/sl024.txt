===Salme 24===

==Overskrift==
v1 En Salme af David.


==David lovpriser JHVH, som er herre over alle Ting==
JHVHs er jorden og dens fylde, jorderige og de der bor på den. 
v2 For han grundlagde den på havene og gjorde den fast på strømmene.


==Betingelsen for at et menneske kan træde ind i Guds tempel==
v3 Hvem kan gå op på JHVHs bjerg? Og hvem kan stå på hans hellige sted? 
v4 Den som har uskyldige hænder og rent hjerte; den som ikke har rettet sin sjæl mod falskhed og ikke har svoret bedragerisk. 
v5 Han skal få velsignelse fra JHVH og retfærdighed fra sin frelses Gud. 
v6 Dette er den slægt som spørger efter ham, de som søger dit ansigt, Jakobs Gud {T: Oversættelsen er usikker, for ordet >>Gud<< mangler i grundteksten. Det indføjes oftest med støtte i to håndskrifter og bl.a. LXX. Ellers skal der oversættes: >>de som søger dit ansigt, er Jakob<<. Meningen kan så være at de der kommer til templet, erkender at de ikke kan opfylde kravene, men ikke vil slippe Gud før han velsigner dem (1 Mos 32,27.)}. Sela.


==JHVH holder sejrrigt indtog i helligdommen==
v7 Løft, I porte, jeres hoveder, og løft jer, I ældgamle døre, at ærens konge kan drage ind! 
v8 Hvem er denne ærens konge? JHVH, stærk og mægtig, JHVH, mægtig i krig. 
v9 Løft, I porte, jeres hoveder, og løft {T: Grundteksten har: >> og løft (dem), I ældgamle døre<<. Men med enkelte håndskrifter og bl.a. LXX forudsætter man oftest verbalformen nif’al som i v7.} jer, I ældgamle døre, at ærens konge kan drage ind! 
v10 Hvem er han, den ærens konge? Hærskarers {E: I ældre tid uoversat: >>Zebaoth<<.} JHVHv, han er ærens konge. Sela.

