!!<Modenhed: Delvis færdig>!!
!!<Oversættelse: Torben Kjær>!!
!!<Eksegetisk bearbejdning: Endnu ikke sket>!!
!!<Literært tjek: Trine Tøndering>!!
!!<Dato for denne version: 13.06.2024>!!
===Paulus' Andet Brev til Korintherne, kapitel 8===


==Indsamlingen til Jerusalem==

v1 Brødre, vi vil fortælle jer om den Guds nåde som blev givet til Makedoniens menigheder, v2 nemlig at deres glædes overflod og deres dybe fattigdom strømmede over i deres rigdom på gavmildhed under trængslens store prøvelse. v3 For jeg vidner at de frivilligt gav efter evne, ja, over evne, v4 for de bad os indtrængende om den nåde at måtte tage del i hjælpen til de hellige, v5 og de gav ikke kun som vi havde håbet, men gav først sig selv til Herren og ved Guds vilje til os v6 så at vi har bedt Titus om at afslutte indsamlingen af denne kærlighedsgave som han havde begyndt hos jer. v7 Men ligesom I er rige på alt, på tro, tale, kundskab, al engagement og på kærligheden fra os blandt jer, må I da være rige på denne kærlighedsgave. v8 Jeg siger det ikke som en befaling, men jeg vil prøve om jeres kærlighed er ægte ved hjælp af de andres engagement, v9 for I kender vores Herre Jesu Kristi nåde, at han blev fattig for jeres skyld da han var rig for at I kunne blive rige ved hans fattigdom. v10 I dette udtaler jeg min mening, for dette er til gavn for jer som sidste år ikke alene var de første til at begynde indsamlingen,{T: >>Indsamlingen<< er indsat.} men også til at beslutte den, v11 men bring den nu også til afslutning for at jeres villighed til at beslutte må være ligesom jeres villighed til at fuldføre hvad I har. v12 For når villighed er til stede, så er den acceptabel i forhold til hvad man har, og ikke i forhold til hvad man ikke har. v13 For det er ikke meningen at andre skal have det lettere, men I trængsel, men at der skal være lighed. v14 I tiden nu må jeres overflod hjælpe deres mangel for at også deres overflod må hjælpe jeres mangel for at der må være lighed 15 ligesom der står skrevet: >>Den som havde meget, havde ikke for meget, og den som havde lidt, havde ikke for lidt.<<

==Anbefaling af Titus==

v16 Men tak til Gud som har givet det samme engagement for jer i Titus’ hjerte, v17 for han har modtaget opfordringen, og da han var så ivrig, rejste han frivilligt til jer. v18 Sammen med ham sender vi den bror som lovprises for sin tjeneste for evangeliet i alle menighederne, v19 og ikke alene det, men han er også blevet valgt af menighederne som vores ledsager med denne gave som overbringes af os til Herrens ære og for at vise vores gode vilje, v20 for vi vil undgå dette at nogen bagtaler os på grund af denne store gave, den som overbringes af os, v21 For vi tænker på hvad der er godt, ikke kun i Herrens øjne, men også i menneskers. v22 Sammen med dem sender vi vores broder, som vi ofte på mange måder har prøvet og fundet at han er dedikeret, men som nu er meget mere dedikeret på grund af sin store tillid til jer. v23 Hvad Titus angår, så er han min partner og medarbejder hos jer, hvad angår vores brødre, er de menighedsudsendinge, Kristi ære. v24 Vis derfor beviset på jeres kærlighed og vores stolthed over jer synligt for menighederne.


